༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work:
WOOPD1011326
ImageGroup:
12KG209836
LCCN:
n/a
ISBN:
7105078618, 9787105078615
Title:
བྱམས་པ་འཕྲིན་ལས་མཆོག་གི་བོད་ལུགས་གསོ་རིག་གི་དྲན་གསོས།
Author:
byams pa 'phrin las mchog gi bod lugs gso rig gi dran gsos /
བྱམས་པ་འཕྲིན་ལས་
byams pa 'phrin las
n/a
Descriptor:
Original Publication:
n/a n/a
Place:
pe cin/
Publisher:
Imi rigs dpe skrun khang/
Date:
2006,
2013
Volume:
1
1
Total Volumes:
TBRC Pages:
2
n/a
Introductory Pages:
Text Pages:
Scanning Information:
n/a
Scanned at Tibetan Buddhist Resource Center, 150 West 17th St, New York City, NY
10011, US. Comments: 1/2020



༄༅།།མཁས་དབང་བྱམས་པ་འཕྲིན་ལས་མཆོག་གི་
བོད་ལུགས་གསོ་རིག་གི་དྲན་གསོས་
གཏམ་རྣ་བའི་བཅུད་ལེན།
ཚེ་བརྟན་འཇིགས་མེད་ཀྱིས་བསྒྲིགས།
18C%954
མི་རིགས་དཔེ་སྐྲུན་ཁང་།



༄༅།།མཁས་དབང་བྱམས་པ་འཕྲིན་ལས་མཆོག་གི་
བོད་ལུགས་གསོ་རིག་གི་དྲན་གསོས་
གཏམ་རྣ་བའི་བཅུད་ལེན།
ཚེ་བརྟན་འཇིགས་མེད་ཀྱིས་བསྒྲིགས།
མི་རིགས་དཔེ་སྐྲུན་ཁང་།



1. མཁས་དབང་ཡོན་ཀྲང་མཁྱེན་རབ་ནོར་བུ་མཆོག་དང་། ཡོན་ཀྲང་སྐུ་གཞོན་ཀུན་དགའ་
ཕུན་ཚོགས། ཡོན་ཀྲང་སྐུ་གཞོན་ངག་དབང་ཆོས་གྲགས། ཡོན་ཀྲང་སྐུ་གཞོན་བྱམས་པ་
འཕྲིན་ལས་བཅས་མཉམ་དུ་སྨན་གཞུང་ལ་ཞིབ་ འཇུག་གནང་བཞིན་པ།
2. མཁས་དབང་བྱམས་པ་འཕྲིན་ལས་ཡོན་ཀྲང་མཆོག་ནས་སྤྱི་ཁྱབ་ཧྲུའུ་ཅི་ཅང་ཙེ་
ཆེན་ལ་སྨན་ཐང་བརྒྱད་བཅུའི་དཔར་དེབ་ཕུལ་བཞིན་པ།
3.ཨུ་ཡོན་ཀྲང་སྐུ་གཞོན་རག་སྡིས་མཆོག་ནས་མཁས་
དབང་བྱམས་པ་འཕྲིན་ལས་ཡོན་ཀྲང་མཆོག་ལ་འཚམས་འདྲིན་
ཕེབས་པ།



4, མཁས་དབང་བྱམས་པ་འཕྲིན་ལས་ཡོན་ཀྲང་མཆོག་རྒྱལ་ཡོངས་མི་
དམངས་འཐུས་ཚོགས་སྐབས་བདུན་པ་བརྒྱུད་པའི་འཐུས་མི་གནང་སྐབས་པེ་
ཅིན་མི་དམངས་ཚོགས་ཁང་ཆེན་མོའི་བོད་ལྗོངས་ཚོམས་ཆེན་དུ་སྒྲོན་པ།
6. རྒྱལ་སྤྱིའི་བོད་སྨན་རིག་གཞུང་བགྲོ་གླེང་ཚོགས་འདུའི་
ཐོག་གཟེངས་ རྟགས་བཞེས་བཞིན་པ།
5, ཨ་རིན་རིག་གཞུང་སྤེལ་རེས་ལ་ཕེབས་པ།
7.ཀྲུང་གོའི་ཐེ་ཝན་དུ་བོད་སྨན་དང་ཀྲུང་སྨན་གི་རྒྱལ་སྤྱིའི་
ཚོགས་འདུར་བཞུགས་པ།
འ8622
8. སློབ་མ་རྣམས་དང་མཉམ་དུ་བཞུགས་ཡོད་པ།
9. མཁས་དབང་བྱམས་པ་འཕྲིན་ལས་མཆོག་དཔེ་ཆ་འདིའི་
སྒྲིག་པ་པོ་དགེ་ཕྲུག་ཚེ་བརྟན་འཇིགས་མེད་ལགས་དང་མཉམ་དུ་
ལོ་གསར་གཏོང་བཞིན་པ།



སྒྲིག་པ་པོའི་སྔོན་འགྲོའི་གཏམ།
མཁས་དབང་བྱམས་པ་འཕྲིན་ལས་མཆོག་ནི་བོད་རབ་བྱུང་བཅུ་དྲུག་
པའི་ས་འབྲུག་(སྤྱི་ལོ་ ༡༩༢༨)ལོའི་བོད་ཟླ་བཅུ་གཅིག་པའི་སྟག་གི་ཟླ་བའི་
ནང་ཡབ་དཀོན་ཅོག་འོད་ཟེར་དང་ཡུམ་སྐལ་བཟང་མཚོ་མོ་གཉིས་ཀྱི་སྲས་སུ་
ལྷ་སར་སྐུ་འཁྲུངས། ཁོང་གིས་སྔ་རྗེས་སུ་སྨན་རྩིས་མཁས་དབང་མཁྱེན་རབ་
ནོར་བུ་སོགས་ཀྱི་དྲུང་དུ་སྨན་རྩིས་གཙོར་བཟུང་རིག་གནས་གཞན་དག་སུམ་
རྟགས་དང་། སྙན་ངག སྡེབ་སྦྱོར། བཤེས་སྤྲིང་། ད་དུང་ལེགས་བཤད་ཀླུ་
སྒྲུབ་དགོངས་རྒྱན། སྙིང་ཐིག་གི་སྐོར་མྱུར་ལམ་མཁོ་བའི་གདམས་པ་དང་
བཅས་ཟབ་ཆོས་དུ་མ་གསན་པས། སྨན་རྩིས་གཉིས་ཀྱིས་གཙོས་པའི་གཞུང་
ཁྲིད་མན་ངག་ལག་ལེན་ཀུན་ལ་དབང་འབྱོར་བའི་མཁས་པའི་གོ་འཕང་བརྙེས།
མཁས་དབང་དེས་སྔ་རྗེས་སུ་བོད་རང་སྐྱོང་ལྗོངས་སྨན་རྩིས་ཁང་གི་ཡོན་ཀྲང་
དང་། ཀྲུང་གོ་ཚན་རིག་མཐུན་ཚོགས་ཀྱི་ཀྲུའུ་ཞི་སྐུ་གཞོན། བོད་ལྗོངས་ཚན་
རིག་མཐུན་ཚོགས་ཀྱི་ཀྲུའུ་ཞི། བོད་ལྗོངས་བོད་སྨན་སློབ་གྲྭ་ཆེན་མོའི་ཡོན་
ཀྱང་། བོད་ལྗོངས་འཕྲོད་བསྟེན་ཐིང་གི་ཐིང་ཀྲང་སྐུ་གཞོན། ཀྲུང་གོའི་མཐོ་
རིམ་བོད་སྨན་ཞིབ་འཇུག་འཛིན་གྲྭའི་ཀྲུའུ་རེན། སྐབས་དྲུག་པ་དང་བདུན་
པའི་རྒྱལ་ཡོངས་མི་དམངས་འཐུས་ཚོགས་ཀྱི་འཐུས་མི། སྐབས་བརྒྱད་པའི་
རྒྱལ་ཡོངས་སྲིད་གྲོས་ཀྱི་ཨུ་ཡོན་བཅས་ཀྱི་དབུ་གནས་བཞེས་མྱོང་ཡོད་པ་དང་།
ད་ལྟ་ཁོང་གིས་བོད་ལྗོངས་ཚན་རིག་མཐུན་ཚོགས་ཀྱི་མཚན་འཛིན་ཀྲུའུ་ཞི།
1



བོད་ལྗོངས་སྨན་རྩིས་ཁང་དང་བོད་ལྗོངས་བོད་སྨན་སློབ་ཆེན་གྱི་མཚན་འཛིན་
ཡོན་ཀྲང་། ཤང་ཀང་རྒྱལ་སྤྱིའི་ཀྲུང་དབྱིའི་ཉམས་མྱོང་སྤེལ་རེས་ཨུ་ཡོན་ལྷན་
ཁང་གི་མཚན་འཛིན་ཀྲུའུ་ཞི། མི་རིགས་གསོ་རིག་སློབ་ཚོགས་ཀྱི་མཚན་
འཛིན་ཚོགས་གཙོ། 《ཀྲུང་གོ་གསོ་རིག་ཀུན་བསྡུས་ལས་བོད་ཀྱི་གསོ་བ་རིག་
པའི་》རྩོམ་སྒྲིག་པ་སྐུ་གཞོན། 《 བོད་ལྗོངས་རྩིས་རིག་ཀུན་འདུས་ཆེན་མོའི་》
གཙོ་སྒྲིག་པ། 《 གསོ་རིག་རྒྱུད་བཞིའི་སྨན་ཐང་བརྒྱད་ཅུའི་དཀའ་འགྲེལ་
བིཌཱུརྱའི་འོད་སྣང་》གི་གཙོ་སྒྲིག་པ། བོད་ལྗོངས་བོད་ལུགས་གསོ་རིག་སློབ་
ཚོགས་ཀྱི་ཚོགས་གཙོ། བོད་ལྗོངས་གནམ་རིག་སྐར་རྩིས་རིག་གཞུང་ཚོགས་
པའི་དབུ་འཛིན་བཅས་ཀྱི་ཐུགས་འགན་བཞེས་ཡོད། ད་དུང་རྒྱལ་ཁབ་ཀྲུང་
ལུགས་གསོ་རིག་དོ་དམ་ཅུས་སོགས་ཀྱིས་གཙོ་གཉེར་གནང་བའི་གསོ་རིག་མྱུར་
སྐྱོབ་གི་དགེ་རྒན་གྱི་དགེ་ཕྲུག་ཁྲིད་མཁན་ནང་མཛུབ་ཁྲིད་དགེ་རྒན་ཆེན་མོ།
ཞིབ་འཇུག་སློབ་མའི་མཛུབ་ཁྲིད་དགེ་རྒན། སྨན་པ་འབུམ་རམས་པ། རྒྱལ་
ཁབ་རིམ་པའི་མཁས་དབང་། རྒྱལ་ཁབ་མི་དོན་པུའུ་ནས་དམིགས་བསལ་
ལེགས་སྐྱེས་འབུལ་མཁན་གྱི་དར་གཞོན་མི་སྣ་ཞེས་པའི་གཟེངས་བསྟོད་དང་།
རྒྱལ་སྲིད་སྤྱི་ཁྱབ་ཁང་གི་དམིགས་བསལ་ཕོག་བསྣོན། རྒྱལ་ཡོངས་ཕུལ་བྱུང་གི་
ཡོན་ཀྲང་། རྒྱལ་ཡོངས་མི་རིགས་མཐུན་སྒྲིལ་གྱི་མི་སྒེར་གྱི་སྔོན་ཐོན་པ། བོད་
ལྗོངས་མི་བཅུའི་གསར་འགྱུར་མི་སྣ་སོགས་ཀྱི་མཚན་སྙན་ཐོབ་ཡོད། ཁོང་གིས་
སྔ་རྗེས་སུ་ལྗགས་རྩོམ་གནང་བའི་《 ཀྲུང་གོའི་གསོ་རིག་ཀུན་འདུས་ལས་བོད་
ཀྱི་གསོ་བ་རིག་པ་》དང་། 《སྨན་ཐང་བརྒྱད་ཅུའི་རྒྱ་བོད་དང་དབྱིན་བོད་
ཤན་སྦྱར།》 《རྒྱུད་བཞིའི་སྡོང་འགྲེམས་འདོད་འབྱུང་ནོར་བུའི་མཛོད། 》
《མཁས་དབང་རིམ་བྱོན་གྱི་རྣམ་ཐར་
ཐར་བརྗོད་པ་བ་
པ་བསམ་འཕེལ་དབང་གི་
2



རྒྱལ་པོ་》 《 བྱམས་པ་འཕྲིན་ལས་ཀྱི་གསུང་རྩོམ་གཅེས་བསྡུས་》དང་།
《བོད་ཀྱི་རྩིས་རིག་ཀུན་འདུས་ཆེན་མོ།》 《 ཆགས་ཚུལ་རིག་པའི་ལོ་རྒྱུས་
དང་དེའི་ནང་དོན་》སོགས་ཀྱི་གསུང་རྩོམ་ཁག་ལ་རྒྱལ་ཁབ་བརྒྱད་ལྔའི་ཚན་
རིག་གྲུབ་འབྲས་ཀྱི་བྱ་དགའ་དང་། འཕྲོད་བསྟེན་པུའུ་ཡི་བྱ་དགའ། བོད་
ལྗོངས་ཚན་རིག་ལག་རྩལ་གྱི་བྱ་དགའ་ཨང་དང་པོ། གཉིས་པ། གསུམ་པ་
བཅས་ཐེངས་མང་ཐོབ་མྱོང་ཡོད་ལ། ད་དུང་རྒྱལ་སྤྱིའི་གསེར་གྱི་རྟགས་མ་དང་
གསེར་གྱི་བུམ་པའི་བྱ་དགའ་ཡང་ཐོབ་ཡོད།
མཁས་དབང་བྱམས་པ་འཕྲིན་ལས་ཡོན་ཀྲང་མཆོག་ནས་མི་ལོ་ལྔ་བཅུ་
ལྷག་ཙམ་རིང་ཉིན་མཚན་དབྱེར་མེད་ཀྱི་སྒོ་ནས་གཞན་ཕན་གྱི་འཕྲིན་ལས་
སྐྱོང་བཞིན་བཞུགས་པ་གསང་གསུམ་ཉེར་འཚེའི་ཕྱོགས་ལས་རྣམ་པར་རྒྱལ་ཏེ།
གངས་ཅན་སྨན་རྩིས་རིག་གནས་ཀྱི་བྱ་བཞག་འཛིན་སྐྱོང་སྤེལ་གསུམ་གནང་
བའི་དཔལ་མགོན་འཚོ་བཞེས་ཐོག་
ཁོང་གིས་དུས་བབ་གང་འདྲ་ཞིག་གི་འོག་ཏུའང་བརྩོན་པ་ཉལ་འགྲོའི་
རྒྱུན་བཞིན་བསྐྱངས་ནས་བོད་ལུགས་གསོ་རིག་དང་། སྨན་རྫས་རིག་པ། ལོ་
རྒྱུས་རིག་པ། དེ་བཞིན་གནམ་རིག་སྐར་རྩིས་ཀྱི་རིག་པ་བཅས་པར་མཐིལ་
ཕྱིན་པའི་ཞིབ་འཇུག་གནང་ནས་ལྗགས་རྩོམ་གསུང་རྩོམ་པོད་བརྒྱད་དང་།
ཆེད་རྩོམ་བརྒྱད་ཅུ་ལྷག་ཙམ། སློབ་ཁྲིད་སློབ་དེབ་བཅུ་གཅིག་གི་དམིགས་
བསལ་ཁྱད་ཡོན་ནི་མཁས་དབང་མཁྱེན་རབ་ནོར་བུས་མཚོན་གྲགས་ཅན་བོད་
སྨན་མཁས་དབང་དུ་མ་ལས་ཐོབ་པའི་མཐོང་ཐོས་དྲན་རེག་གི་མན་ངག་
མཐའ་དག་དང་། ཡང་སྒོས་སྐུ་དངོས་ཀྱི་ཐུགས་རྩལ་དང༌། འབད་བརྩོན།
མཁྱེན་རབ་ཁོ་ན་ལས་འཁྲུངས་པ་ཤ་སྟག་ཡིན། གོང་གསལ་གྱི་ཆེད་རྩོམ་
3



རྣམས་རྒྱལ་ ཁབ་ ཕྱི་ནང་ གི་ འབྲེལ་ཡོད་ དུས་དེབ་ཁག་ ཏུ་བཀོད་ཡོད་ ལ།
གསུང་རྩོམ་པོད་བརྒྱད་པོ་དེ་རྣམས་ཀྱང་པེ་ཅིན་དང། ཟི་ཁྲོན། བོད་ལྗོངས།
ཀྲུང་གོའི་བོད་རིག་པའི་ཞིབ་འཇུག་ལྟེ་གནས་སོགས་ནས་དཔེ་བསྐྲུན་གནང་
ཡོད། གོང་གསལ་རྣམས་ལ་འབྲེལ་ཡོད་དབུ་ཁྲིད་དང་། འགྲོ་བ་ནད་པས་
གཙོས་མང་ཚོགས་དང་། རྒྱལ་ཁབ་ཕྱི་ནང་གི་གཟུར་གནས་མཁས་པ་ཚོས་
ཚད་མཐོའི་གདེང་འཇོག་དང་བསྔགས་བརྗོད་འབུམ་ཕྲག་འབུལ་བའི་ཡུལ་དུ་
གྱུར། ཡང་སྒོས་སྨན་དང་རྩིས་གཉིས་ནི་སྔར་ནས་ད་བར་ཁ་བྲལ་ཐབས་མེད་
པ་ཞིག་ཆགས་ཡོད། རབ་བྱུང་བཅུ་བདུན་པའི་རྩིས་འགོ་མེ་ཡོས་ལོ་ལ་སྤོ་བའི་
སྐབས་སུ་སྔོན་ཆད་མཁས་དབང་མཁྱེན་རབ་ནོར་བུའི་ཕྱག་བཞེས་ཐུན་མོང་མ་
ཡིན་པའི་སྟོང་འཇུག་རི་མོའི་ཟིན་བྲིས་དང་དཔེར་བརྗོད་ལག་ལེན་བཅས་པ་
རྣམས་མཁས་དབང་བྱམས་པ་འཕྲིན་ལས་མཆོག་ལ་གནང་ཡོད་པ་ དེ་དག་ད་
ལམ་བེད་སྤྱོད་བྱས་རྗེས་རྩིས་འགོ་བདེ་བླག་ངང་སྤོ་ཐུབ་པ་བྱུང་བ་སོགས་བྱུང་།
དེ་བཞིན་“ རིག་གསར” སྐབས་ཆོས་ལུགས་རྨོངས་དད་ལ་བརྙས་ནས་ལོ་ཐོ་ལོ་
ངོ་ལྔ་ བཏོན་མཚམས་ ཆད་ པ་ དེ་ ཉིད་ གོང་ རིམ་ གྱི་ བཀའ་ བཞིན་ སྤྱི་ ལོ་
༡༩༧༢ལོར་བསྐྱར་གསོ་བྱུང་དུས་མཁས་དབང་བྱམས་པ་འཕྲིན་ལས་མཆོག་
ལོ་ཐོའི་རྩོམ་སྒྲིག་ནང་ཞུགས་པ་དང་། ཁོང་གིས་ལས་རོགས་རེ་གཉིས་དང་
མཉམ་དུ་ཞིང་འབྲོག་ས་ཁུལ་དུ་ཐེངས་མང་བསྐྱོད་ནས་ས་ཞིང་འདེབས་བཀོལ་
གྱི་དུས་ཚིགས་སོགས་ལ་ཞིབ་དཔྱད་གཏིང་ཟབ་གནང་ནས་ལོ་ཐོའི་ནང་དོན་
ཕུན་སུམ་ཇེ་ཚོགས་སུ་གྱུར་བ་དང་དུས་མཚུངས་བོད་ལྗོངས་སྨན་རྩིས་ཁང་ཙམ་
མ་ཟད་གཞིས་རྩེ་དང་། ལྷོ་ཁ། ནག་ཆུ། ཆབ་མདོ། མངའ་རིས་སོགས་ཀྱི་
སྨན་རྩིས་ཁང་ནས་ཀྱང་ལོ་ཐོ་འདོན་ཐུབ་པ་དེ་ཡང་མཁས་དབང་བྱམས་པ་
4



འཕྲིན་ལས་མཆོག་གིས་འབད་བརྩོན་དང་རྒྱབ་སྐྱོར་གནང་བ་སོགས་དང་ཁ་
བྲལ་ཐབས་མེད་པ་ཞིག་རེད།
ཚན་རིག་ཞིབ་འཇུག་གི་ལས་ཀར་ཁོང་གིས་ཐོག་མཐའ་བར་གསུམ་དུ་
མཐོང་ཆེན་དང་རྒྱབ་སྐྱོར་གནང་བ་མ་ཟད་ཁོང་སྐུ་ངོས་མས་སྔ་རྗེས་སུ་རྒྱལ་
ཁབ་རིམ་པ་དང་། ཞིང་ཆེན་རིམ་པའི་ཚན་རིག་ཞིབ་འཇུག་གི་རྣམ་གྲངས་ཁ་
ཤས་ལ་མཛུབ་ཁྲིད་དང་ཐད་ཀར་གྲོས་འགོ་བཏོན་གནང་ཡོད། དཔེར་ན་ཕོ་
རུབ་ཀྱི་ནད་གཞི་དང་། མཆིན་ནད་ལྡེམ་བུ། སྨན་རྫས་སྲོ་ལོ་དམར་པོ་དང་
རྟག་ངུ་སོགས་ལ་སྲོལ་རྒྱུན་དང་དེང་རབས་ཚན་རིག་ཟུང་འབྲེལ་གྱི་ཞིབ་འཇུག་
བྱས་པའི་རྣམ་གྲངས་ལ་རྒྱལ་ཁབ་རིམ་པའི་སྨན་གསར་གཏོད་ཀྱི་ཐོག་མའི་དཔེ་
མཚོན་ཞིག་ཏུ་གྱུར་ཡོད་ལ། ཐེངས་དང་པོའི་རྒྱལ་ཁབ་རང་བྱུང་ཚན་རིག་
ཐེབས་རྩའི་རོགས་དངུལ་སོགས་ཀྱང་ཐོབ་ཡོད། ཁོང་གིས་ཚན་རིག་ཞིབ་
འཇུག་ཐོག་གི་སྒྲིག་འཛུགས་དང་མཛུབ་འཁྲིད་ཁོ་ན་མ་ཡིན་པར། ད་དུང་
རྒྱལ་ཁབ་ཕྱི་ནང་དུ་རིག་གཞུང་སྤེལ་རེས་གནང་བ་དང་། རིག་གཞུང་འབྲེལ་
གཏུགས་བཙུགས་པའི་ནང་དུ་རིན་ཐང་བྲལ་བའི་མཛད་རྗེས་བཞག་ཡོད། སྔ་
རྗེས་སུ་བལ་ཡུལ་དང་། འཇར་པན། ཨ་རི། རང་རྒྱལ་གྱི་ཐའེ་ཝན་དང་།
ཤང་ཀང་སོགས་ལ་རིག་གཞུང་སྤེལ་རེས་འཆད་ཁྲིད་ལ་བསྐྱོད་པ་མ་ཟད་ཕྱིས་
འབྱུང་མཉམ་ལས་ཀྱི་འབྲེལ་བ་བཟང་པོ་བཙུགས་གནང་ཡོད། ལོ་རབས་
བརྒྱད་ཅུའི་ནང་བོད་ལྗོངས་སྨན་རྩིས་ཁང་དུ་རྒྱལ་ཁབ་ཕྱི་ནང་དུ་སྐད་གྲགས་
ཡོད་པའི་སྨན་རྩིས་མཁས་དབང་བྱམས་པ་ཡོན་ཀྲང་མཆོག་ཉིད་ནས་གཙོས་
པའི་ཡོན་ཀྲང་སྐུ་གཞོན་ཀུན་དགའ་ཕུན་ཚོགས་མཆོག་དང་། ཡོན་ཀྲང་སྐུ་
གཞོན་ཆོས་གྲགས་མཆོག དགེ་རྒན་ཆེན་མོ་ཐུབ་བསྟན་ཚེ་རིང་མཆོག་སྨན་
5



གཉེར་འབུམ་རམས་པ་ཡེ་ཤེས་རྒྱལ་མཚན་མཆོག སྨན་གཉེར་འབུམ་རམས་
པ་ཀརྨ་ཆོས་འཕེལ་མཆོག་སོགས་གཞུང་དང་ལག་ལེན་གང་ཅིར་ཐོགས་པ་མེད་
པའི་དགེ་རྒན་མང་དག་བཞུགས་ནས་གསོ་རིག་བསྟན་པའི་རྩ་བ་སྨན་རྩིས་ཁང་
དུ་ཚུགས་ནས་སྡོང་པོར་མེ་ཏོག་འབྲས་བཟང་ཐོན་ནའང་མཁས་དབང་བྱམས་
པ་ཡོན་ཀྲང་མཆོག་ནས་སྤྱི་བདེ་ལས་ཁུངས་དང་ཞིང་རྭ་སོགས་ནས་སྔ་རྗེས་སུ་
གོང་རིམ་ལ་སྙན་གསེང་ཕུལ་ནས་མཁས་དབང་བློ་བཟང་སྙན་གྲགས་ལགས་
དང། མཁས་དབང་ཁྲོ་རུ་ཚེ་རྣམ་ལགས། མཁས་དབང་ཚུལ་ཁྲིམས་རྒྱལ་
མཚན་ལགས། མཁས་དབང་དཔལ་ལྡན་བསྟན་འཛིན་ལགས། མཁས་
དབང་པ་སངས་ཚེ་རིང་ལགས་སོགས་སྨན་རྩིས་ཁང་དུ་གདན་འདྲེན་ཞུས་པ་
དང་སྦྲགས་ཁོང་རྣམ་པར་ལག་རྩལ་གོ་གནས་དང་འཚོ་བའི་ཆ་རྐྱེན་སོགས་གང་
ཅིར་གཟིགས་སྐྱོང་བླ་མེད་གནང་། གཞན་ཡང་མཁས་དབང་བྱམས་པ་འཕྲིན་
ལས་ཡོན་ཀྲང་མཆོག་ནས་དཔེ་མཛོད་ཁང་གསར་བསྐྲུན་ཐོག་རྙེད་པར་དཀའ་
བའི་སྨན་གཞུང་གི་ཕྱག་དཔེ་འཚོལ་བསྡུ་དང་། སྨན་རྩིས་རིག་གཞུང་གིས་
གཙོས་པའི་དཔེ་ཆའི་པར་ཁང་སོགས་སྨན་རྩིས་ཀྱི་སྒྲིག་གཞིའི་མ་ལག་ཆ་ཚང་
གཏན་འབེབས་གནང་བ་དང་སྦྲགས་ལོ་རྒྱུས་ཐོག་འབྱོན་པའི་སྐད་གྲགས་ཡོད་
པའི་སྨན་རྩིས་མཁས་དབང་བརྒྱ་དང་ལྔ་བཅུ་ལྷག་ཙམ་ཡོད་པའི་སྨན་རྩིས་
མཁས་དབང་སྐུ་བརྙན་ཁང་ཞེས་པ་གསར་དུ་བཞེངས་གནང་མཛད་པ་དེ་ནི་
བོད་ལུགས་གསོ་རིག་གི་ལོ་རྒྱུས་ཐོག་ལུས་པའི་སྟོང་ཆ་ཁ་བསྐོང་ཞིག་རེད། ད་
དུང་ཁོང་གིས་དམིགས་བཀར་དང་ལས་ཞོར་དུས་ཚོད་ནང་ངལ་བ་ལྷུར་ལེན་
གྱིས་སྨན་གཞུང་སློབ་ཁྲིད་གནང་ནས་དགེ་ཕྲུག་སྔ་ཕྱི་བསྡོམ་ལྔ་བརྒྱ་ལྷག་ཙམ་
བྱུང་ཡོད། ཡང་སྒོས་རྒྱལ་ཁབ་མི་དོན་པུའུ་དང་། འཕྲོད་བསྟེན་པུའུ། ཀྲུང་
6



དབྱི་དོ་དམ་ཅུས་ཀྱིས་བཏོན་གནང་བའི་བོད་སྨན་མཁས་དབང་ཚོས་རང་གི་
ཉམས་མྱོང་རྒྱུན་འཛིན་གསོ་སྐྱོང་བྱེད་དགོས་པའི་དགོངས་དོན་བཞིན་ཐེངས་
དང་པོར་དགེ་ཕྲུག་ཚེ་རིང་བག་གྲོ་ལགས་དང་ཐེངས་གཉིས་པར་ཚེ་བརྟན་
འཇིགས་མེད། ཐེངས་གསུམ་པ་མེ་ཏོག་དབྱང་ཅན་ཡིན། ཞིབ་འཇུག་སློབ་མ་
དགེ་ཕྲུག་མིག་དམར་དང་
། ཀླུ་འབུམ་རྒྱལ། བསྟན་འཛིན་ཚོས་སྒྲོན། སྐལ་
བཟང་རྡོ་རྗེ་བཅས་གསོ་སྐྱོང་གནང་ཡོད། ལྷག་པར་ཏང་གི་མི་རིགས་སྲིད་
ཇུས་བཟང་པོའི་འོག་མཁས་དབང་བྱམས་པ་འཕྲིན་ལས་ཡོན་ཀྲང་མཆོག་ནས་
གོང་རིམ་ཏང་དང་སྲིད་གཞུང་ལ་སྙན་ཞུ་དང་སྙན་གསེང་ཡང་ཡང་ཕུལ་ནས
ཆོག་མཆན་ཐོབ་པ་ལྟར་བོད་ལྗོངས་སྨན་རྩིས་ཁང་དང་སྨན་གྱི་བཟོ་གྲྭ་རྒྱ་
བསྐྱེད་ཤུགས་ཆེན་བཏང་བ་དང་། ད་དུང་བོད་ལྗོངས་བོད་སྨན་སློབ་གྲྭ་འབྲིང་
བ་དང་སློབ་གྲྭ་ཆེན་མོ། གསོ་རིག་དང་སྨན་རིག་ཞིབ་འཇུག་སོའོ། གནམ་
རིག་སྐར་རྩིས་ཞིབ་འཇུག་སོའོ་བཅས་གསར་འཛུགས་གནང་བ་མ་ཟད། དེ་
རྣམས་ལ་ཐུགས་རྒྱ་ཆེན་པོས་བོད་ལུགས་གསོ་རིག་གི་རྒྱུན་སྲོལ་བཟང་པོ་དང་
དེང་རབས་ཚན་རིག་གཉིས་ཟུང་འཇུག་གིས་དོ་དམ་ལམ་ལུགས་སྲོལ་གཏོད་
གནང་བར་བརྟེན་བོད་ལྗོངས་སྨན་རྩིས་ཁང་སོགས་ཀྱི་དོ་དམ་ལ་
་དམིགས་
བསལ་གྱི་ཁྱད་ཆོས་ལྡན་ཡོད་སྟབས། སྤྱི་ཁྱབ་ཧྲུའུ་ཅི་ཅང་ཙེ་མིན་མཆོག་བོད་
ལྗོངས་སྨན་རྩིས་ཁང་ལ་གཟིགས་བསྐོར་དང་རྟོགས་ཞིབ་ལ་ཕེབས་དུས་སྤྱི་ཁྱབ་
ཧྲུའུ་ཅི་མཆོག་ནས་བྱམས་པ་འཕྲིན་ལས་ནི་དོ་དམ་མཁས་ཅན་གྱི་ཡོན་ཀྲང་
ཞིག་རེད་འདུག་ཞེས་བསྔགས་བརྗོད་གནང་ཡོད། ཁོ་བོ་མཁས་དབང་འདི་
པའི་སྐུ་མདུན་དུ་དགེ་ཕྲུག་དང་ཚན་རིག་ཞིབ་འཇུག ནད་ཐོག་ལག་ལེན།
སློབ་ཁྲིད་རྩོམ་འབྲིའི་ལས་ལ་ཞུགས་ནས་ལོ་ངོ་བཅུ་ཕྲག་གཅིག་དང་ཉག་མ་
7



གསུམ་རིང་ལ་ཤེས་རྟོགས་བྱུང་གསལ། མཁས་དབང་བྱམས་པ་འཕྲིན་ལས་
མཆོག་ནི་ཁ་གསལ་གཏིང་གསལ་དང་། བྱང་ཆུབ་སེམས་པ་ལྟ་བུའི་མཁས་
དབང་ཞིག་རེད། ཁོང་གིས་ལོ་མང་རིང་སློབ་ཁྲིད་ཐེངས་མང་གནང་ཡོད་ཀྱང་
གཞུང་སྒེར་གཉིས་ཀ་ནས་སློབ་རིན་ཧྲིན་གཅིག་ཀྱང་བཞེས་མྱོང་མེད་ལ། ལྷག་
པར་ལོ་མང་རིང་ཁོང་གི་གསོལ་ཕོག་ནས་དབུལ་ཕོངས་ཉམས་ཐག་གི་ནད་པ་
རྣམས་ལ་སྨན་སྦྱིན་དང་དངུལ་དམར་གནང་གི་ཡོད་ལ། རྒྱལ་སྲིད་སྤྱི་ཁྱབ་
ཁང་གི་དམིགས་བསལ་ཕོག་བསྣོན་དང་། ཕྱག་ལས་བྱ་དངུལ། ཚན་རིག་
ཞིབ་འཇུག་གི་བྱ་དངུལ། རྩོམ་ཡོན་བཅས་པ་དགོན་སྡེ་ཁག་དང་། སློབ་ཕྲུག་
དང་གྲོང་མི་དབུལ་ཕོངས། འཚོ་གཞི་རྟེན་གཞི་མེད་པའི་རྒན་རྒོན་བཅས་ལ་
གསོལ་རས་གནང་གི་ཡོད། ད་དུང་མཁས་དབང་གི་ཨང་ཀིའི་དངུལ་སྔར་ནས་
ད་བར་བཞེས་མྱོང་མེད་ལ། དེ་སྔོན་ཁྱིམ་ཚང་གི་གཡང་རྟེན་རྩ་ཚེ་དུག་སྦྲུལ་
ཀླད་ཐིག་ཞེས་པའང་ཡོན་ཀྲང་མཁྱེན་རབ་ནོར་བུར་ཕུལ་བ་དང་ད་ལམ་ཁོང་གི་
ཕ་མེས་དུས་ནས་ཉར་ཚགས་གནང་བའི་ལུས་ཐིག་སོགས་མཁོ་དགོས་ཆེ་བའི་
སྨན་གྱི་ཐང་ག་རྙིང་མ་བཅུ་དྲུག་ཡོད་པ་རྣམས་ལ་ཕྱི་རྒྱལ་རིགས་གཅིག་མཁས་
དབང་གི་ཉམས་ཞིབ་གནང་དུས་ནོར་གླིང་དང་ལྕགས་པོ་རིའི་སྨན་ཐང་ལས་སྔ་
བ་ཡོད་པའི་ཚོད་བསྡོམ་གནང་བར་བརྟེན་ཁོང་གི་སྨན་ཐང་འདི་རྣམས་སྨན་
རྩིས་ཁང་ལ་ཕུལ་ནས་འགྲོ་དོན་སྔར་ལས་ཆེ་བ་ཡོང་རྒྱུའི་ཞལ་བཞེས་བཟང་པོ་
ཐོབ་ཡོད། ཁོང་ནི་སྔ་ཕྱི་བར་གསུམ་དུ་བསམ་རྒྱུ་དང་དྲན་རྒྱུ་འགྲོ་བ་ནད་པ་
དང་སྨན་རྩིས་ཀྱི་བསྟན་པ་ཡིན་ལ། ཐུགས་ངེས་ཤེས་ཆེ་ཞིང་དགུང་ལོ་བརྒྱད་
ཅུར་ཉེ་ཡང་ད་དུང་མུ་མཐུད་སྨན་བཅོས་དང་། སློབ་ཁྲིད། ཚན་རིག་ཞིབ་
འཇུག་སོགས་གནང་ནས་རྩ་ཆེའི་ཉམས་མྱོང་བཟང་པོ་མང་དག་ཡིག་ཐོག་ཏུ་
8



ཕབ་ནས་ཕྱི་རབས་ལ་འཇོག་གནང་མཛད་ཡོད། ཁོང་ནི་ལས་བྱེད་རྒན་གྲས་
དང་ལས་ཁུངས་ཆེ་གེ་མོ་ཁ་ཤས་ཀྱི་དབུ་འཛིན་གཙོ་བོ་གནང་ནས་རྒྱལ་ཁབ་ཀྱི་
གཏན་འབེབས་ལྟར་སྡོད་ཁང་སོགས་ཀྱི་ཐོབ་ཐང་ལོངས་སུ་སྤྱོད་དབང་ཡོད་
ཀྱང་ད་བར་ཁོང་རང་ཉིད་ཀྱི་མེས་པོས་བཞག་པའི་ལོ་བརྒྱ་ལྷག་ཙམ་འདས་པའི་
གཟིམ་ཁང་རྙིང་ཧྲུལ་འདིར་ཆགས་ཞེན་བྱེད་པ་མ་ཟད། ཕྲུ་གུ་རྣམས་ལའང་
རང་ཁ་རང་གསོ་བྱེད་རྒྱུའི་རེ་བ་ནན་པོ་བཏོན་གྱི་ཡོད། གོང་གསལ་རྣམས་ཀྱི་
གནང་སྟངས་ལ་བལྟས་ན་ཁོང་ནི་སྤྱོད་གཙང་གཉིས་ལྡན་གྱི་གུང་ཁྲན་ཏང་ཡོན་
རྒན་གྲས་ཞིག་དང་། བོད་ལུགས་གསོ་རིག་དང་གནམ་རིག་སྐར་རྩིས་ཀྱི་
མཁས་དབང་ཞིག་རེད། མདོར་ན་མཁས་དབང་བྱམས་པ་འཕྲིན་ལས་མཆོག་
ནས་འདས་ཟིན་པའི་གྲངས་བྱ་བཅུ་ཕྲག་འགའི་ནང་འཕྲོད་བསྟེན་དང་། ཚན་
རིག་ཞིབ་འཇུག གནམ་རིག་སྐར་རྩིས། རིག་གཞུང་སློབ་ཚོགས། སྒྲིག་གཞི་
དོ་དམ་བཅས་ལ་བསུབ་ཐབས་བྲལ་བའི་མཛད་རྗེས་བཟང་པོ་བཞག་གནང་
ཡོད་ལ། རང་ལྗོངས་ཙམ་མ་ཡིན་པར་ཞིང་ཆེན་ཕྱི་ཡི་བོད་ལུགས་གསོ་རིག་བྱ་
གཞག་གོང་འཕེལ་དར་རྒྱས་ཆེད་དུ་དངོས་ཤུགས་བརྒྱུད་གསུམ་གྱི་སྒོ་ནས་རྒྱབ་
སྐྱོར་དང་རོགས་རམ་ཅི་ཆེ་གནང་བར་བརྟེན་ཀུན་གྱིས་““ མཁས་དབང་བྱམས་
པ་ཡོན་ཀྲང་” ཞེས་དད་གུས་མི་ཞུ་མཁན་གཅིག་ཀྱང་མེད། དཔེ་དེབ་འདི་
བཞིན་དཔེ་སྐྲུན་བྱེད་པའི་ནང་བོད་ལྗོངས་སྨན་རྩིས་ཁང་གི་འགྲོ་གྲོན་ཡོངས་
རྫོགས་གཏོང་གནང་མཛད་པ་དང་པེ་ཅིན་མི་རིགས་དཔེ་སྐྲུན་ཁང་ནས་དཔར་
བསྐྲུན་གནང་བར་ཐུགས་རྗེ་ཆེ་ཞུ་རྒྱུ་ཡིན།
ཕྲན་ཚེ་བརྟན་འཇིགས་མེད་ནས་པེ་ཅིན་དུ་བྲིས།
9



༄༅། །ཁོ་བོ་བྱམས་པ་འཕྲིན་ལས་ཀྱི་བོད་
ལགས ་ གསོ་རིག་གི་དྲན་གསོས་
གཏམ་རྣ་བའི་བཅུད་ལེན།
བདག་གི་ཁྱིམ་ཚང་ནི་ལྷ་ལྡན་དག་པའི་ཞིང་ཁམས་ཀྱི་ལྟེ་བ་ར་ས་འཕྲུལ་
སྣང་གི་ཉེ་འདབས་བར་སྐོར་བྱང་ངོས་ལས་ཅུང་ཙམ་བརྒལ་བའི་ཁྱིམ་མིང་རྒྱལ་
རྩེ་ཚོང་ཁང་ཞེས་པར་མ་རྒྱུད་སྨན་ཁྲོག་དང་ཚྭ་བུལ་སོགས་ཚོང་ཆུང་གི་ཚོང་
ལས་བྱེད་པའི་འཚོ་བ་སྐྱེལ་གནང་མཁན་ཞིག་དང་ཕ་རྒྱུད་མེས་པོ་རྡོ་རྗེ་རྒྱལ་
མཚན་བྱ་བ་རིག་གནས་སྤྱི་དང་ལྷག་པར་སྨན་རྩིས་གཉིས་ལ་མཁྱེན་པའི་རྩེར་
སོན་པ་འདི་ཡིན་ཞིང་། ཕ་དཀོན་མཆོག་འོད་ཟེར་ཀྱང་ཆུང་དུས་ནས་སྨན་
རྩིས་གཉིས་ལ་ཐོས་བསམ་གནང་སྟེ་དུས་ཕྱིས་ལྷ་སའི་སྨན་པ་གྲགས་ཅན་ཞིག་
དང་། རྡོ་རྗེ་རྒྱལ་མཚན་གྱི་དངོས་སློབ་ཐུ་བོ་ཞིག་ཡིན་འདུག ངོས་ཀྱི་ཕ་མ་
གཉིས་ལ་ཕྲུ་གུ་གཉིས་བཙས་པའི་ནང་ནས་རྒན་པ་ཁོ་བོ་དང་ཆུང་བ་གཅུང་མོ་
ཚེ་རིང་བདེ་སྐྱིད་ཡིན། ང་རང་གི་དྲན་པ་ལ་ཕ་མ་གཉིས་པོ་སྤྱིར་དཀོན་མཆོག་
ལ་དད་པ་ཆེ་ཞིང་ལས་འབྲས་ལ་བརྩི་སྲུང་དང་དགེ་སྡིག་སྤང་བླངས་མི་བརྫུས་
པའི་ངང་ནས་དམ་པའི་ཆོས་ལ་བློ་ཕྱོགས་པ་དང། ལྷག་པར་གསང་སྔགས་
རྙིང་མ་ལ་དད་པ་གནང་མཁན་ཞིག་ཡིན། ཁོ་བོ་རབ་བྱུང་བཅུ་དྲུག་པའི་ས་
འབྲུག་ལོའི་བོད་ཟླ་བཅུ་གཅིག་པའི་སྟག་ཟླ་བའི་ནང་ལྷ་ལྡན་ཞིང་ཁམས་རང་
henni



ཁྱིམ་རྒྱལ་རྩེ་ཚོང་ཁང་དུ་སྐྱེས། སྤྱིར་ཕ་མ་གང་ཞིག་ཡིན་རུང་རང་གི་ཤ་ཁྲག་
ལས་བཅད་པའི་ཕྲུ་གུར་བྱམས་པའི་སྤྱན་དང་བརྩེ་བའི་ཐུགས་ཀྱིས་མི་བསྐྱངས་
པ་ཅི་ལ་སྲིད། དཔེར་ན་སློབ་དཔོན་ཙནྡྲ་གོ་མིའི་གསུང་ལས། བྱིས་པ་པང་ན་
བཙའ་བ་ཅི་ཡང་མི་ནུས་པས། གང་གི་ནུ་ཞོ་བྱམས་པའི་ཤུགས་ཀྱིས་གཟགས་
འཐུང་པ། ངལ་བ་མང་བསྟེན་བྱམས་པ་བསྟེན་པ་དེ་དག་འདིར། ཤིན་ཏུ་མ་
རབས་ཞིག་ནའང་སྤོང་བར་སུ་ཞིག་སྤྲོ། ཞེས་གསུངས་པ་ལྟར་བདག་གི་ཕ་མ་
གཉིས་ལ་བུ་ཞིག་སྐྱེས་པ་ནི་དང་པོ་ཡིན་པ་དང་། དེ་ གསོ་སྐྱོང་དང་སྐྱེད་
བསྲིངས་གནང་རྒྱུར་ཐུགས་ཀྱི་དམ་བཅའ་བརྟན་པོ་ཡོད་པ་ལྟ་ཅི་སྨོས། དཔེར་
ན་ང་རང་གི་མིང་ལ་ཆ་བཞག་ན་རྒྱལ་དབང་སྐུ་འཕྲེང་བཅུ་གསུམ་པ་ཆེན་པོའི་
ཡོངས་འཛིན་ཕུར་ལྕོག་བྱམས་མགོན་རིན་པོ་ཆེའི་སྐུ་དྲུང་ནས་བྱམས་པ་འཕྲིན་
ལས་ཟེར་ཞུས་པ་དང་། དེ་རྗེས་རྨེ་རུར་བཞུགས་པའི་དགའ་ལྡན་ཁྲི་ཟུར་གྱི་སྐུ་
མདུན་ལ་བཅར་སྐབས་བསོད་ནམས་དར་རྒྱས་ཞེས་འདོགས་གནང་མཛད་དོ།
ཡང་བཀྲས་ལྷུན་དགོན་གྱི་སྔགས་ཆེན་རིན་པོ་ཆེ་ཞུ་བ་རྒྱ་ནག་ནས་ལྷ་སར་
ཕེབས་སྐབས་མཇལ་ཁ་ཞུ་བ་དང་སྦྲགས་ཁོ་བོའི་མིང་ལ་བསྟན་འཛིན་འཕྲིན་
ལས་ཞེས་བཏགས་གནང་མཛད་པས་མཚོན་བླ་མ་སྐྱེས་ཆེན་དམ་པ་དུ་མར་
བྱིན་བརླབས་སྐྱབས་འཇུག་ཞུས་པ་ནི་གྲངས་ཀྱི་མི་ཆོད། ང་རང་བསམ་མེད་
བྱིས་པའི་སྐབས་ཀྱི་གནས་ཚུལ་ཤོད་མི་འདོད་ཀྱང་བུ་རྫི་དང་མ་མ་དེ་བཞིན་
སྤུན་མཆེད་ཚོས་གསུང་བགྲོས་ལྟར་ན་བྱམས་བརྩེ་དང་གཅེས་སྐྱོང་ཚད་མེད་ཀྱི་
སྒོ་ནས་གསོ་སྐྱོང་གནང་བའི་སྐོར་ང་རང་བསམ་ཤེས་རྙེད་དུས་དངོས་འབྲེལ་ཤ་
ཚ་ཆེན་པོས་བཀའ་དྲིན་བསྐྱངས་པ་ཡིད་ལ་འཆར་གྱི་འདུག གྲངས་བྱ་གསུམ་
བཞི་ཙམ་ནས་ཁྱིམ་ཚང་གི་བྱམས་སྐྱོངས་ལྷད་མེད་ཡོད་པའི་ཁར་དབྱར་དུས་
2



གཏོར་རྒྱག་གླིང་ག་དང་། རྡོ་རིང་གླིང་ཆུང་། དགུན་དུས་རྗེ་འབུམ་སྒང་དང་།
ཚེ་སྨོན་གླིང་ཆོས་རྭ་སོགས་ས་ཆ་གཙང་ཞིང་ཡིད་དུ་འོང་བའི་ཁོར་ཡུག་ཏུ་དུས་
འདས་ཟིན་པའི་སྐབས་སུ་ཕ་ཡིས་དྲུང་ནས་གང་བློ་དང་འཇམ་དཔལ་དབྱངས་
ཀྱི་གཟུངས་སྔགས་སོགས་ངག་ནས་བཟླ་ཞིང་ཉིན་ལྟར་ཐོ་རེངས་སུ་ཤེས་རབ་
བློ་འཕེལ་རིལ་བུ་ཞེས་པ་ཆད་མེད་དུ་སྦྱིན་གནང་མཛད་དེ་འབྱུང་འགྱུར་བློ་གྲོས་
དང་ཤེས་རབ་རྒྱས་པའི་ཆེད་དུ་ཐུགས་འཁུར་གནང་བ་ལ་དུས་ད་ལྟའང་ཡིད་
ལ་འཆར་བཞིན་བཀའ་དྲིན་བསམ་བཞིན་འདུག གྲངས་བྱ་ལྔ་ལ་སླེབས་དུས་
ཡི་གེའི་ཀློག་སྟངས་སྦྱངས་པ་དང་ཨུ་མེད་ཀྱི་ཞོར་ལ་དབུ་ཆེན་རང་ཤུགས་སུ་
ཤེས་པ་དེའང་ཕ་མའི་བཀའ་དྲིན་དང་ཤེས་རབ་བློ་འཕེལ་རིལ་བུའམ་འཇམ་
དབྱངས་རིལ་བུ་ཞེས་པའི་ཕན་ནུས་མིན་ནམ་སྙམ་པ་ལས་རང་ལ་སྐྱེ་སྟོབས་ཀྱི་
ཤེས་རབ་དང་སྔོན་སྦྱངས་ཀྱི་བག་ཆགས་སད་པ་ལྟ་བུ་ཅི་ལ་ཡིན། འཇིག་རྟེན་
གྱི་གཏམ་དཔེར་ལུག་གཅིག་མ་ལ་སྤྱང་ཀི་སྡང་ཟེར་བ་ལྟར་ངའི་ཁྱིམ་ཚང་ལ་བུ་
གཅིག་ལས་མེད་ཞེས་ཚང་མས་གཅེས་སྐྱོང་གནང་སྟབས་ང་རང་བྱིས་པའི་དུས་
ནས་ན་ན་ཚ་ཚ་རྒྱུན་མི་ཆད་པ་ཞིག་བྱུང་འདུག ཕ་མ་གཉིས་ཀྱི་གསུང་ན་ངའི་
མགོ་ལ་རལ་སྒྲོག་དང་སྐེ་ལ་ལྗགས་མདུད་གསུང་སྔགས་ཀྱི་ཁེངས་ཞིང་དེ་དུས་
མོ་ལུང་གསུང་རྟགས་ཕུལ་པའི་རྗེས་སུ་སྔར་གྱི་ལུགས་སྲོལ་ལྟར་བླ་འགུགས་ཚེ་
འགུགས་དང་ཚེ་དབང་ཚེ་སྒྲུབ་མང་དག་ཞིག་གནང་དགོས་བྱུང་འདུག དེ་
བཞིན་ལུས་ཀྱི་ཆས་གོས་ཀྱང་འགྱུར་ནས་བྱིས་པའི་ཡོས་གདོན་ཞེས་པ་ཡང་ཡང་
བཏང་བའི་ཁར་ཐེངས་གཅིག་ལུས་ལ་ཆུ་བསགས་ཏེ་ན་ཚ་སྡུག་པོ་ཞིག་བྱུང་
དུས་ལྷ་ས་ལྕགས་པོ་རིའི་སྨན་པ་དགེ་རྒན་ཨེ་ཕྲུག་ལགས་ཅེས་པར་ན་ཚ་བསྟེན་
པ་དང་འབྲས་སྤུངས་དགོན་གྱི་རང་འབྱུང་བླ་མ་དུང་དཀར་བུ་འཁྲིད་ཅེས་པས་
3



སྨན་བཅོས་སྟེང་དུ་ལྷ་ས་གཙུག་ལག་ཁང་གི་བྱམས་པ་མཆེད་བཞིའི་ལྷ་ཁང་
ནང་ལྷ་རྗེ་དགེ་བ་འབུམ་གྱི་འཇིམ་བཟོའི་སྐུ་བརྙན་ཡོད་པ་དེ་དག་གི་ཚལ་བུ་
ཞིག་ཐབས་ཤེས་བཏང་སྟེ་ཕྲུ་གུ་འདིའི་ཁ་ལ་སྟེར་དགོས་ཞེས་གསུངས་པ་ལྟར་
གོང་གསལ་ལྷ་རྗེ་དགེ་བ་འབུམ་གྱི་འཇིམ་སྐུའི་དུམ་བུ་ཆུང་ངུ་ཞིག་སྐུ་གཉེར་
བརྒྱུད་ལག་སོན་བྱུང་བ་དེ་དག་ཕ་མ་གཉིས་ཀྱི་ཁོ་བོར་ཉིན་ལྟར་སྦྱིན་གནང་
མཛད་ནས་བཟུང་ནད་གཞི་དྲགས་སྐྱེས་མངོན་གསལ་དོད་པོ་འབྱུང་ཚུལ་སྐོར་
གསུང་མྱོང་ཡོད་ལ། ང་རང་གི་ཡིད་ལའང་བྱིན་བརླབས་དེ་དག་ཟས་པའི་སྐོར་
སེམས་ལ་བག་ཆགས་ཟབ་མོ་གནས་བཞིན་འདུག ལོ་ངོ་དྲུག་ཙམ་ལ་ལྷ་དང་
བླ་མའི་བཀའ་ལུང་བཞིན་ཚེ་ལ་བར་ཆད་སེལ་ཕྱིར་ཆོས་ཞུགས་བྱས་ཏེ་དཔལ་
ལྡན་འབྲས་སྤུངས་སྒོ་མང་གྲྭ་ཚང་གི་གུ་རུ་ཁང་ཚན་ཞེས་པར་ཆོས་མཛད་
བཏང་ནས་གྲྭ་ཁྲལ་སོགས་རྒྱུགས་མི་དགོས་པ་བྱུང་། སྐབས་དེར་མཁན་
སྐྲ་ཕུད་བཞེས་དུས་ངའི་མིང་ལ་རྒྱུན་མཚན་འཕྲིན་ལས་ཞེས་འདོགས་གནང་
མཛད། འོན་ཀྱང་རབ་བྱུང་འགྲུབ་རྗེས་དགོན་པའི་ནང་རྟགས་སྡོད་མ་བྱས་
པར་ཨ་མའི་དགེ་ཕྲུག་ལྟ་བུ་བྱས་ཏེ་རིག་གཞུང་སློབ་གཉེར་གྱི་ཆེད་དུ་སྒེར་གྱི་
སློབ་གྲྭར་གྲངས་བྱ་ལྔ་ཙམ་ཕྱིན། སློབ་གྲྭའི་མིང་ལ་སྐྱིད་རས་སློབ་གྲྭའམ་དར་
པོ་གླིང་ཞེས་པ་འདི་ཡིན་ཞིང་། དགེ་རྒན་ནི་སྐབས་དེའི་སྒེར་འཛུགས་སློབ་
གྲྭའི་ནང་ནས་སྐད་གྲགས་ཡོད་པའི་རྒན་བདག་ཨུ་རྒྱན་ཞེས་པ་ཨེ་རིས་ཀྱི་ཡིག་
གཟུགས་ཤིན་ཏུ་མཁས་པ་དེ་ཡིན། སྔར་གྱི་ལུགས་སྲོལ་ལྟར་ཡིག་གཟུགས་
ཐོག་མར་སྦྱངས་རྒྱུ་ཀ་ཁ་བྱང་ཤིང་བརྒྱབ་རྒྱུ་ནས་འགོ་བཙུགས་ཏེ་ཡ་བཏགས་
དང་། ར་བཏགས། ཀི་ཁུ། གེ་ངོ། ཚུགས་རིང་བར་སྦྱངས་དགོས། མཐར་
འཁྱུག་ཡིག་བཅས་ལ་གོ་རིམ་བཞིན་སྦྱངས་དགོས་པ་མ་ཟད་སྐབས་དེ་དུས་
པོས་



ཡིག་གཟུགས་སྦྱངས་རྒྱུར་དར་བཟོ་ཆེན་པོ་བྱེད་པ་དང་སྦྲགས་སྔ་དགོང་གི་ཀློག་
བལྟ་རྒྱུགས་འཕྲོད་ཀྱང་སློབ་མ་སོ་སོའི་ཤེས་ཚད་ལ་དཔགས་ནས་ཀ་ཁ་ནས་
འཁྱུག་ཡིག་བར་རིམ་པ་བཞིན་སྦྱངས་ནས་ཡི་གེ་འབྲི་ཀློག་གཉིས་ཀ་འ
ཀ་འཕྱུགས་
ལྷད་མེད་པའི་སློབ་མ་ཞིག་ཡོང་རྒྱུར་སློབ་དཔོན་མཆོག་ནས་རེ་བ་ནན་པོ་
གནང་སྲོལ་འདུག གལ་ཏེ་སློབ་མ་སྦྱངས་བརྩོན་ཞན་པ་དང་སྒྱིད་ལུག་གཡོ་
ཟོལ་ཅན་ཚོར་སློབ་དཔོན་གྱི་བཀའ་སྐྱོན་ཙམ་མ་ཟད་ཐ་ན་ཕྱག་འཇུག་ཀྱང་
གནང་གི་ཡོད་ལ་སྐབས་དེ་དུས་ཉིན་ལྟར་སྔ་དགོང་གི་ཀློག་རྒྱུགས་སྤྲོད་རྒྱུ་དང་
ཉིན་མོའི་ཡིག་གཟུགས་ཀྱི་ཚད་གཞི་མ་ལོངས་ཚེ་ཉེས་ཆད་དུ་སློབ་མ་དུས་ཐོག་
ལ་ཕྱིར་ལོག་བྱེད་མི་ཆོག་པ་དང་། འགྲམ་པར་སྨྱུག་ལྕག་གཞུ་བ་མ་ཟད་ཟླ་ཕྱེད་
རེར་ཡིག་ཚད་ཀྱི་ཨང་གྲངས་མཐོ་དམའ་གོ་རིམ་བཞིན་སློབ་ཕྲུག་ཕན་ཚུན་སྨྱུག་
ལྕག་གཞུ་རེས་བཏང་ནས་འགྲམ་པར་རྨ་བཟོས་པ་དང་ཁ་ཤས་འགྲམ་པ་རྡོལ་
བའང་བྱུང་སྲིད། དེ་དུས་ཀྱི་ཐབས་ཤེས་ལམ་སྲོལ་དེ་ཚོའི་དམིགས་ཡུལ་གསལ་
པོ་ཡིན་པ་ནི་སློབ་མ་ཕན་ཚུན་ངར་ཤ་སློང་བ་དང་། སྙིང་རུས་སྐྱེད་པ། སློབ་
སྦྱོང་ཡར་རྒྱས་འགྲོ་རྒྱུ་སོགས་ལ་ཕན་ཐོགས་ངེས་ཅན་ཡོད་པ། གལ་ཏེ་ཨང་
གྲངས་དམའ་བ་དང་སྦྱངས་འབྲས་ཞན་པའི་སློབ་མ་ཚོའི་ངོས་ནས་ཞུས་ན་འདི་
ནི་ལུས་སེམས་གཉིས་ཀའི་སྡུག་བསྔལ་ འབའ་ཞིག་ཡིན། དེ་དང་ཕྱོགས་
མཚུངས་སྐབས་དེའི་སྤྱི་ཚོགས་ཀྱིས་ཤུགས་རྐྱེན་དབང་གིས་སློབ་མ་ཡོངས་ལ་
ཉིན་ལྟར་ཐོ་རེངས་སྐབས་གང་བློ་མ་དང་
། དབྱངས་ཅན་བསྟོད་པ། སྐྱབས་
འགྲོ་སེམས་བསྐྱེད། སྒྲོལ་མའི་བསྟོད་པ། གཞན་ཡང་བསངས་ཆུང་ཡེ་ཤེས་
ནོར་བུ་དང་། དཔལ་ལྷའི་གསེར་སྐྱེམས། སྡེ་བརྒྱད་གསེར་སྐྱེམས་སོགས་ཀྱང་
ཆད་མེད་དུ་ངག་སྐྱོར་བྱས་ཏེ་ཁ་འདོན་དགེ་སྦྱོར་དང་དཔེ་ཆ་བློ་འཛིན་གྱི་
5



གོམས་གཤིས་ཆགས་པ་བྱེད་རྒྱུ་འདི་ཡང་སློབ་གྲྭའི་སྒྲིག་ལམ་ཞིག་རེད། རང་
ངོས་དང་སྦྱར་ནས་ཞུས་ན་ཐོག་མར་ཀ་ཁ་སློབ་དུས་ཡི་གེ་ཞོགས་གཅིག་ལ་
འཁྱོག་ནས་བྲིས་སྟབས་སློབ་དཔོན་གྱི་ཞལ་ནས་བྱམས་པ་འཕྲིན་ལས་ཀྱི་ཀ་ཁ་
ནི་དུས་རྟགས་ཏུ་ར་བཟི་ནས་སྡོད་པ་དང་གཅིག་མཚུངས་ཡིན་ཞེས་གསུངས་
མྱོང་ཡོད། དེ་ནས་ཡང་བསྐོར་བསྐྱར་བསྐོར་གྱི་སྦྱངས་པ་བྱས་པའི་བརྒྱུད་རིམ་
ནང་ཡར་རྒྱས་ཕྱིན་ཏེ་ཀ་ཁ་བྱང་ཤིང་རྒྱབ་རྒྱུ་ནས་ཤོག་ཐོག་ལ་ཕབ་པའི་བར་
སློབ་དཔོན་གྱི་ཐུགས་རྗེ་དང་། རང་གི་འབད་བརྩོན། སློབ་ཕྲུག་ཕན་ཚུན་གྱི་
རོགས་རམ་འོག་མཐར་གྲངས་བྱ་ལྔ་ཙམ་འདས་རྗེས་སྐྱིད་རས་སློབ་གྲྭ་ཐོན་
ནས་སྤྱིར་བཏང་གི་རིག་གནས་རྨང་གཞི་འཛུགས་ཐུབ་པ་བྱུང་། སློབ་གྲྭ་ཐོན་
ནས་མི་རིང་བར་རང་གི་ཕ་དཀོན་མཆོག་འོད་ཟེར་སྙུང་གཞི་ལྕི་པོ་ཕོག་པ་དང་
སྨན་བཅོས་རིམ་འགྲོ་སོགས་འཁྱེར་འཁོད་ལ་གཞིགས་པའི་ཐབས་ཤེས་མང་
དག་གནང་རུང་ལས་དབང་ལ་ལྡོག་ཐབས་དཀའ་བས་དགུང་འཕྲེང་ལྔ་བཅུ་རྩ་
ལྔ་ལ་སྐུ་ཚེའི་འཕེན་པ་རྫོགས་སོ། མ་རྒན་གྱིས་ཆོས་དང་འཇིག་རྟེན་གྱི་ལུགས་
ལྟར་འདས་མཆོད་རྗེས་འཇུག་གི་ཐད་ལ་གཏོང་ཕོད་ཅི་ཚེའི་སྒོ་ནས་གནང་རྒྱུ་
དང་མི་རྟག་རྒྱུད་བསྐུལ་ལྟ་བུས་སྔར་ལས་ལྷག་པའི་སྒོ་ནས་རྣམ་དཀར་ཆོས་
ཕྱོགས་ལ་འབད་བརྩོན་ཆག་མེད་ཐོག་བླ་མའི་རྣལ་འབྱོར་དང་བདེ་བ་ཅན་གྱི་
སྨོན་ལམ་བར་མེད་དུ་བཟླ་ཞིང་འདས་སོན་གཉིས་ཀའི་ཆེད་དུ་བསྔོ་བ་སྨོན་
ལམ་གྱི་མཚམས་སྦྱོར་བཟང་པོ་ནམ་ནམ་ཞར་ཞར་དུ་གནང་གི་འདུག འཇིག་
རྟེན་གྱི་ངང་ཚུལ་ལྟར་བྱས་ན་ཕ་ཤུལ་བུ་འཛིན་ཡོང་བ་དང་ཕ་ཙནྡན་གྱི་སྡོང་པོ་
ལ་བུ་ཆུ་ཤིང་གི་འོམ་བུ་མི་ཡོང་བ་ལྟར་མ་རྒན་གྱི་ཐུགས་ལ་སེམས་སྡུག་གཅིག་
ཐོག་ཉིས་བརྩེགས་ཡོད་པ་ནི་དེའི་དུས་ཁོ་བོའི་ཕྱིན་ཆད་ཀྱི་འཚོ་བའི་མདུན་
6



ལམ་དང་མི་ཚེ་བསྐྱལ་རྒྱུ་དེ་རང་དགོངས་ཤིང་ཕྱོགས་གཅིག་ནས་ལྷ་དང་བླ་
མར་མོ་ལུང་གསུང་རྟགས་ཞུ་བ་དང་། ཕྱོགས་གཞན་ཞིག་ནས་སྤུན་མཆེད་
དང་དགའ་ཉེ་བློ་དཀར་ཚོ་ལ་བཀའ་དྲི་ཞུ་དུས་སྐབས་དེའི་སྤྱི་ཚོགས་ཀྱི་སྣང་
ཚུལ་དང་བསྟུན་ནས་ང་རང་སྐྱེ་འབྲས་བཟང་ཞིང་རིག་གནས་ཀྱི་རྨང་གཞི་ཡོད་
པ་མ་ཟད་ཡང་སྒོས་ཁྱིམ་ཚང་གི་དཔལ་འབྱོར་བཅས་ལ་བལྟས་ན་ས་གནས་
སྲིད་གཞུང་གི་རྩེ་དྲུང་གོ་གནས་ཞུ་རྒྱུར་ཐབས་ཤེས་ཡོད་རྒུ་རྩ་དྲུག་བྱེད་རྒྱུའི་
གྲོས་འགོ་བཏོན་པ་དང་སྦྲགས་མོ་ལུང་གསུང་རྟགས་སྤྱི་དང་ཁྱད་པར་རྡོ་རིང་རྗེ་
བཙུན་རིན་པོ་ཆེ་ཞུ་བ་ཁྱད་དུ་འཕགས་
བགས་པ་ཞིག་ཡོད་པ་དེས་རྨི་ལམ་བརྟག་
དཔྱད་གནང་ནས་ཁོ་བོའི་ཨ་མ་ལགས་ལ་ཁྱེད་ཀྱི་བུ་དེ་སྔོན་གྱི་ལས་དབང་ལ་
གཞིགས་ན་བོད་ལུགས་གསོ་བ་རིག་པའི་སྨན་པ་ཞིག་བསླབ་དགོས་པ་དང་དེ་
ལྟར་བྱུང་ན་
ན་ལོ་ངོ་བཅོ་བརྒྱད་ལ་སོན་དུས་སྨན་ཁུག་ལག་པར་འཁྱེར་མཁན་གྱི་
འཚོ་བྱེད་ངོ་གནོང་མི་དགོས་པ་ཞིག་ཡོང་རྒྱུར་རྗེ་བཙུན་རིན་པོ་ཆེ་ནས་ཞལ་
བཞེས་གནང་ཆོག་ཅེས་གསུངས་པ་དང་། གལ་ཏེ་ས་གནས་སྲིད་གཞུང་གི་རྩེ་
དྲུང་ཞུས་པ་ཡིན་ན་ཚེ་ལ་བར་ཆད་ཡོང་རྒྱུ་གདོན་མི་ཟ་བ་ཡིན་ཚུལ་ག
པར་བརྟེན་མཐར་མ་རྒན་གྱི་སེམས་ཐག་བཅད་ནས་སྐབས་དེའི་སྤྱི་ཚོགས་ཀྱི་
ཤུགས་རྐྱེན་ལ་ཇི་མི་སྙམ་པར་བློ་ཐག་ཆོད་པོས་ང་རང་སྨན་རྩིས་མཁན་པོ་
མཁྱེན་རབ་ནོར་བུའི་དྲུང་དུ་ཐུགས་ཉར་གནང་རྒྱུར་སྐྱབས་འཇུག་ཞུས་འཕྲལ་
མཁས་དབང་མཁྱེན་རབ་ནོར་བུས་ཀྱང་སྔར་གྱི་ལོ་རྒྱུས་གསུངས་ཏེ་སྤྱིར་ན་རྒྱལ་
རྩེ་ཚོང་ཁང་ཞེས་པ་སྨན་པའི་མི་རྒྱུད་ཀྱི་ཁྱིམ་ཚང་ཡིན་པ་དང་ཡང་སྒོས་སློབ་
དཔོན་རྡོ་རྗེ་རྒྱན་མཚན་མཆོག་ནི་རང་གི་བཀའ་དྲིན་གསུམ་ལྡན་གྱི་རྩ་བའི་བླ་
མ་ཡིན་པ་དང། བུ་དེའི་ཕ་དཀོན་མཆོག་འོད་ཟེར་ནི་ངོས་ཀྱི་བླ་སློབ་དམ་
གསུང་
7



གཙང་ཆོས་ཀྱི་འབྲེལ་བ་ཆེ་བ་ཞིག་ཡིན་ཞིང་། སྨན་རྩིས་སློབ་གྲྭ་ཁོང་དུ་ཉར་རྒྱུ་
མ་ཟད་སླད་ཕྱིན་འགྲོ་ཕན་བཟང་པོ་ཡོང་བའི་ཐུགས་སྨོན་དང་བཅས་པའི་ཞལ་
བཞེས་བཟང་པོའི་བཀའ་ལུང་སྤྱི་བོར་བསྩལ་བྱུང་། དེ་ལྟར་ལས་སྨོན་བཟང་
པོའི་དུས་སུ་བདེ་བའི་དབང་གིས་བོད་ལྗོངས་སྨན་རྩིས་ཁང་དུ་སློབ་སྦྱོང་བྱེད་
པའི་གོ་སྐབས་ཤར་བ་དང་སྔོན་བསགས་ལས་སྨོན་བཟང་པོའི་མཐུ་ལས་རྙེད་
པར་དཀའ་བའི་སློབ་དཔོན་ཐུགས་རྗེ་ཅན་གྱི་བཀའི་སྣང་བ་བསྩལ་བའི་ཐོག་
མར་མ་གཞི་བུ་ཁྱོད་བོད་ཀྱི་གསོ་རིག་ལ་སྦྱངས་བརྩོན་བྱེད་རྒྱུ་གཙོ་བོ་ཡིན་རུང་
སྨན་རྩིས་ཟུང་འབྲེལ་བྱེད་རྒྱུ་ནི་མཁས་དབང་གོང་མ་རྣམས་ཀྱིས་དགོངས་པ་
གཅིག་མཐུན་ཡིན་པས་དེ་ལྟར་སྨན་རྩིས་གཉིས་ཀར་སྦྱངས་བརྩོན་བྱེད་དགོས་
པ་དང་ཆབས་ཅིག་ཡི་གེ་འབྲི་ཀློག་བཟང་པོ་ཡོད་པ་དེས་མི་ཆོག་པར་ད་དུང་
དག་ཡིག་དང་། སུམ་རྟགས། སྙན་ངག མངོན་བརྗོད་སོགས་རིག་གནས་
གཞན་དག་གང་ཐུབ་ཅི་ཐུབ་ཀྱིས་སློབ་འཁྲིད་གནང་རྒྱུའི་ཞལ་བཞེས་བཀའ་
དྲིན་ཆེ་བ་སྩལ་ཞིང་། ལྷག་པར་ཁོ་བོར་སློབ་དཔོན་དམ་པས་སྨན་རྩིས་གཉིས་
ཀྱི་ནང་ནས་སྔོན་དུ་རྩིས་རིག་དཀར་ནག་སྦྱངས་པ་ཡིན་ན་རིག་པའི་རྩལ་
ཡངས་པོར་འབྱེད་པའི་དགོས་པ་ཆེ་ཞིང་། དཔེར་ན་དུང་ཆེན་གྱི་ཁ་ནས་
འཛུལ་བ་དང་འདྲ་བར་ཐོག་མར་སློབ་དུས་དཀའ་ངལ་ཆེ་བ་འདྲ་ཡང་དོན་དུ་
རིམ་གྱིས་འབད་བརྩོན་དང་གོ་སྐབས་རྙེད་སྐབས་དུང་ཆེན་གྱི་མཇུག་ནས་
འདོན་པ་ལྟ་བུར་རིག་པའི་སྒོ་འཕར་ཡངས་པོར་ཕྱེ་ཐུབ་པའི་དགོས་པ་ཡོད་
ཅེས་དང་། དེའི་རྗེས་སུ་གསོ་བ་རིག་པ་ལ་སློབ་སྦྱོང་བྱས་ན་ཡོན་ཏན་ཕན་ཚུན་
གཅིག་ཕན་གཅིག་གྲོགས་ལྟ་བུར་འགྱུར་གྱི་ཡོད་པས་རྩིས་རིག་ཐོན་རྗེས་སྨན་
གཞུང་ངེས་པར་བསླབ་སྦྱངས་བྱེད་དགོས་ཞེས་དང་། ད་དུང་གསུངས་དོན།
8



གསོ་བ་རིག་པ་འདི་བཞིན་ཐོག་མར་སྦྱངས་དུས་རྩིས་རིག་དཀར་ནག་ལྟ་བུའི་
དཀའ་ངལ་མེད་པ་དཔེར་ན་དུང་ཆེན་གྱི་ཞབས་ནས་འཛུལ་བ་ལྟར་འདྲ་རུང་
རིམ་པས་ནང་དོན་ཇེ་ཟབ་དང་གཏིང་མཐའ་དཔོགས་པར་དཀའ་བའི་དུང་
ཆེན་གྱི་ཁ་ནས་འདོན་པ་དང་མཚུངས་པས་དུས་ཡུན་རིང་པོའི་འབད་བརྩོན་
དང་བརྩོན་འགྲུས་ལ་བརྟེན་དགོས་ཚུལ་སོགས་གཟབ་རྒྱས་ཀྱི་བསླབ་བྱ་བཀའ་
དྲིན་གནང་བ་བཞིན། ངོས་ཀྱི་སྔོན་དུ་རྩིས་རིག་དཀར་ནག་སྦྱངས་རྒྱུ་དེ་སློབ་
དཔོན་གྱི་བཀའ་བཞིན་དང་ལེན་ཞུས་པ་དང་ཕྱོགས་མཚུངས་སྨན་རྩིས་སློབ་
གྲྭའི་ནང་དུ་རིག་གནས་སྐོར་ལ་བླ་མ་རྟོགས་ལྡན་ལྷག་བསམ་གྱིས་མཛད་པའི་
“ སུམ་རྟགས་ཀྱི་འགྲེལ་པ་” བཀའ་འཁྲིད་གནང་བ་དང་སྟབས་འཁེལ་བས་
ཉིན་མོ་སུམ་རྟགས་ཀྱི་དཔེར་བརྗོད་རྒྱག་རྒྱུ་དང་སྔ་དགོང་རྩིས་རིག་དཀར་ནག་
དང་རིག་གནས་སྐོར་གྱི་དཔེ་ཆ་ཁག་གཅིག་བློ་འཛིན་བྱེད་རྒྱུའི་འགོ་བཙུགས།
དེ་དག་ནང་དུ་རྩིས་དཀར་ནག་སྐོར་ལ་སྐར་རྩིས་སྔོན་འགྲོ་དང་། རྐང་བརྒྱ་པ།
དུས་སྦྱོར་ལེའུ། ལྔ་པ་འཕྲོད། འབྱུང་རྩིས་མན་ངག་ཟླ་བའི་འོད་ཟེར་སྐོར་
འགོ་སྤྱིའི་རྣམ་བཞག་གི་ལེའུ་སོགས་དང་
། རིག་གནས་སྐོར་ལ་ཐོན་མིས་
མཛད་པའི་སུམ་རྟགས་ཀྱི་རྩ་བ་དང་། དབྱངས་ཅན་གྲུབ་པའི་རྡོ་རྗེས་མཛད་
པའི་ལེགས་བཤད་ལྗོན་དབང་དང་དཀའ་གནད་གསལ་བའི་མེ་ལོང་། སློབ་
དཔོན་དབྱུག་པ་ཅན་གྱི་མཛད་པའི་སྙན་ངག་གི་ལེའུ་བར་པ། ད་དུང་ཇོ་བོ་
རྗེའི་བསྟོད་པ་དང་བཤེས་པའི་སྤྲིངས་ཡིག བྱང་ཆུབ་ལམ་གྱི་སྒྲོན་མེ་སོགས་བློ་
འཛིན་ངག་སྐྱོར་གྱི་རྒྱུགས་འབུལ་ཞུ་དགོས་པའི་གཏན་འབེབས་ལྟར་ལོ་གཅིག་
དང་ཕྱེད་ཀའི་ནང་སློབ་དཔོན་གྱི་དྲུང་དུ་རྒྱུགས་འབུལ་ཐོག་རྩིས་ཀྱི་དཔེ་ཆ་ཐོན་
པའི་ཐོན་ཇ་ཞེས་པ་བཏང། དེ་ནས་དུས་ཚོད་དམ་བཟུང་གིས་རྩིས་ཀྱི་གཞུང་



དང་ལག་ལེན་སྐོར་སྐབས་དེའི་དཀར་ནག་རྩིས་ཀྱི་དགེ་རྒན་ཆེན་མོ་སྙེ་མོ་རྒྱལ་
བྱེད་དགོན་གྱི་ཡེ་ཤེས་ཆོས་འཕེལ་མཆོག་དང་། རྩིས་པའི་དགེ་རྒན་སྐུ་གཞོན་
ལྷོ་ཁ་དར་རྒྱས་གླིང་གི་བྱམས་པ་ཆོས་གྲགས་རྣམ་གཉིས་ཀྱི་དྲུང་དང་ཞོར་
འཁྲིད་གནང་མཁན་རྩིས་པ་རྡོ་རྗེ་ནོར་བུ་དང་། ཆོས་མཛད་འབྲུག་པ། བློ་
བཟང་ངག་དབང་སོགས་ཀྱི་མདུན་ནས་སྐར་རྩིས་སྐོར་གྱི་ས་རིས་སྦྱངས་ཏེ་སྔ་
སྒྲ་བཟའ་སྔ་དང་ཉི་ཟླ་གཟའ་འཛིན། དབྱངས་འཆར་བཅས་ལ་སློབ་སྦྱོང་དང་
དེ་བཞིན་ནག་རྩིས་སྐོར་ནས་སྐེག་རྩིས་དང་། བག་རྩིས། གཤིན་རྩིས། ཚེ་
རབས་ལས་རྩིས་རྒྱས་བསྡུས་འབྲིང་གསུམ་ནས་བཅས་པའི་འབྲས་བུ་འདོན་
ཆོག་སྐོར་ལ་ཅུང་ཟད་བྱང་ཆུབ་པའི་ཐོས་བསམ་བྱས། དེ་ལྟར་རྩིས་གཞུང་
དང་ལག་ལེན་སྐོར་ལ་ཤེས་རྟོགས་གང་ཙམ་བྱུང་རྗེས་སློབ་དཔོན་གྱི་བཀའ་ལྟར་
གསོ་རིག་རྒྱུད་བཞིའི་ནང་ཚན་རྩ་བཤད་ཕྱི་གསུམ་དང་མན་རྒྱུད་ཚ་གྲང་འགལ་
མདོ་བཅས་བློ་ལ་འཛིན་རྒྱུ་འགོ་བཙུགས་པ་དང་མཁས་དབང་སློབ་དཔོན་
མཁྱེན་རབ་ནོར་བུའི་ཞལ་སྔ་ནས་འགྲེལ་པ་བི་སྔོན་གཞི་བཞག་གིས་གླེང་སློང་
སྡོང་འགྲེམས་དང་། ས་བཅད་སྟག་མོའི་རྔམས་ཐབས་སོགས་ཀྱི་བཀའ་འཁྲིད་
དང་ལྷག་པར་རྩ་བཤད་གཉིས་དང་ཕྱི་རྒྱུད་རྩ་ཆུའི་ལེའུ་བཅས་པར་གཞུང་
འགྲེལ་བིཌཱུརྱ་སྔོན་པོ་གཞིར་བཟུང་ཞིབ་ཅིང་ཕྲ་བའི་སྒོ་ནས་འཁྲིད་ལུང་སྩལ་
ཞིང་སྐབས་འཕྲལ་ཞོར་འཁྲིད་གནང་མཁན་སྨན་པའི་དགེ་རྒན་ཡངས་ཅན་
དགོན་གྱི་དཔལ་ལྡན་རྒྱལ་མཚན་མཆོག་དང་། ཆོས་དཔལ་རི་དགོན་གྱི་སྨན་
པའི་དགེ་རྒན་དབང་ཕྱུག་རྡོ་རྗེ་རྣམ་གཉིས། སྨན་གཉེར་དགེ་རྒན་དྭགས་པོ་
དགའ་ལྡན་རབ་རྒྱས་ཀྱི་ཚུལ་ཁྲིམས། བོད་དམག་ ཐ་དང་དམག་ཁང་ནས་
ཡིན་པ་སྨན་པ་མཆོག་ལས་སོགས་ཀྱི་རོགས་རམ་སྐུལ་ལྕག་གནང་བར་བརྟེན་
10



སྨན་གཞུང་བློ་འཛིན་དང་གཞུང་དོན་གོ་བ་ལེན་རྒྱུར་ཕན་པ་ཅི་ཆེ་བྱུང་བ་
དེའང་སྤྱིར་མཁས་དབང་སློབ་དཔོན་རྣམ་གཉིས་དང་བྲེ་བྲག་དགེ་རྒན་རྣམ་
པའི་ཐུགས་རྗེའི་བཀའ་དྲིན་ལས་བྱུང་བ་ཁོ་ནར་སེམས། མ་གཞི་བྱས་ན་གོང་
གསལ་སྨན་གཞུང་བློ་འཛིན་ཁོ་ནར་ལོ་ངོ་གཉིས་ཙམ་ལས་འགོར་གྱི་མེད་རུང་
སྐབས་དེར་སྨན་ཁང་ནང་དག་ཡིག་ངག་སྒྲོན་དང་
། རྒྱ་མཚོའི་དག་ཡིག
དངུལ་ཆུའི་མེ་ལོང་། ཟ་མ་ཏོག ལི་ཤིའི་གུར་ཁང་བཅས་པའི་འཁྲིད་རྒྱུན་
གནང་བ་ཉན་པ་དང་ལྷག་པར་དག་ཡིག་ངག་སྒྲོན་གྱི་རྒྱུགས་ལེན་ཆེན་མོ་ཞིག་
གནང་སྐབས་ངོས་རང་སྦྱངས་འབྲས་ཨང་ཀི་གསུམ་པ་ཐོབ་བྱུང་། དེ་རྗེས་
སློབ་དཔོན་དམ་པའི་ཐུགས་སྲས་མཁས་དབང་ཐུབ་བསྟན་ལྷུན་གྲུབ་མཆོག་གི་
རྒྱལ་དབང་ལྔ་པས་མཛད་པའི་སྙན་འགྲེལ་《དབྱངས་ཅན་དགྱེས་བློའི་》ཐོག་
ནས་ལེའུ་བར་པའི་འཁྲིད་རྒྱུན་དང་གཞན་ཡང་ས་སྐྱ་ལེགས་བཤད་དང་མངོན་
བརྗོད་རྒྱ་མཚོའི་ཆུ་ཐིགས་ཀྱི་བཀའ་འཁྲིད་གནང་སྐབས་དཔེར་བརྗོད་མི་ཉུང་
བ་རྒྱག་དགོས་པ་མ་ཟད་དེ་མིན་སྡེབས་སྦྱོར་རིན་ཆེན་འབྱུང་གནས་ཀྱི་སློབ་
འཁྲིད་དང་། ལཉྩ། ཝརྟུ། ཡིག་གཟུགས་སྦྱངས་རྒྱུ་སོགས་ཀྱི་རྐྱེན་པས་སྨན་
གཞུང་སྡེབས་རྒྱུགས་འབུལ་བར་ལོ་ངོ་གཉིས་ལྷག་ཙམ་བེད་སྤྱོད་ཀྱིས་མཐར་
སློབ་དཔོན་གྱི་དྲུང་དུ་ཚོགས་རྒྱུགས་འབུལ་ཐུབ་པ་བྱུང་སྟེ་སྨན་གཞུང་གི་ཐོན་
ཇ་རྒྱས་ཙམ་བཏང་བ་ཡིན།
སྔར་གྱི་ལུགས་སྲོལ་ལྟར་སྨན་རྩིས་ཁང་དུ་གཞུང་དང་ལག་ལེན་ཟུང་
འབྲེལ་དམ་པོ་ཡོང་ཆེད་སྨན་གཞུང་དཔེ་ཆ་ཐོན་མ་ཐག་སྒོ་བསྟེན་སྨན་ཁང་དུ་
སྨན་པ་མི་གཉིས་རེ་མོས་ཀྱི་ཟླ་བ་གཅིག་རིང་སློབ་དཔོན་སྐུ་མདུན་དུ་ལག་ལེན་
སྦྱོང་བའི་གོ་སྐབས་ཡོད་པ་དང་དེ་བཞིན་སྨན་བརྡུངས་ངལ་རྩོལ་བྱེད་པར་སློབ་
11



ཕྲུག་ད་མངས་རྣམས་འགྲོ་དགོས་པ་སྒྲིག་སྲོལ་ཞིག་ཡིན་རུང་ངོས་རང་སྒེར་གྱི་
སློབ་མ་ཡིན་པ་དང་སྒྲིག་ཞུགས་གཞན་དང་མི་འདྲ་བས་དམིགས་བསལ་གནང་
བྱུང་། རང་ཉིད་སྨན་རྩིས་ཁང་དུ་འབྱོར་པའི་ཕྱི་ལོར་ཁྲོག་སྨན་གྱི་འཁྲུངས་
དཔེ་ཡིད་བཞིན་འདོད་འཇོའི་བུམ་བཟང་གཞིར་བཟུང་ཐོན་བསྐོར་གྲལ་འགྲིག་
གཟབ་རྒྱས་ཞིག་གནང་སོང་། སྐབས་དེར་ང་རང་དཀར་ནག་རྩིས་ལ་ སློབ་
གཉེརབྱེད་ཀྱི་ཡོད་སྟབས་ཐད་ཀར་ཁྲོག་སྨན་བཤར་བའི་ཁོངས་སུ་ཞུགས་མེད།
དེ་རྗེས་སྨན་གཞུང་ཐོན་རྗེས་དབྱར་དུས་སྔ་རྟིང་གཉིས་ལ་སྨན་འཐོག་ཆེན་མོར་
བསྐྱོད་པ་དང་སྔོ་སྨན་གྱི་འཁྲུངས་དཔེ་ངོ་མཚར་གསེར་གྱི་སྙེ་མ་བློ་འཛིན་བྱས་
ཏེ་རིལ་བུ་འགྲིལ་རྒྱུ་དང་ལོ་གནངས་ཆག་གིས་སྨན་འཐོག་ཆེན་མོར་དངོས་སྦྱོང་
འགྲོ་རྒྱུར་དང་ལེན་ཞུས་ནས་བྲག་ཡེར་པར་ཐོན་བསྐོར་གྲལ་འགྲིག་ཐེངས་
གཉིས་ལ་ཞུགས་པའི་ནང་བོད་རབ་རྒྱལ་( སྤྱི་ལོ་༡༩༤༧)ལོ་ལ་ཁོ་བོར་སྨན་ངོ་
ངོས་འཛིན་ཡིག་ཚད་ཀྱི་ཨང་གྲངས་བཅུ་དགུ་པ་ཐོབ་པ་དང་། བོད་རབ་རྒྱལ་
(སྤྱི་ལོ་ ༡༩༤༩)ལོར་སྨན་ངོ་ངོས་འཛིན་ཡིག་ཚད་ཀྱི་ཨང་ཀི་དང་པོའི་
གཟེངས་བསྟོད་ཐོབ་བྱུང་། སྨན་རྩིས་སློབ་གྲྭའི་གཏན་འབེབས་ལྟར་བྱས་ན་
ཕྱོགས་གཅིག་ནས་གསོ་རིག་རྒྱུད་བཞིའི་གཞུང་དང་ལག་ལེན་སྐོར་གྱི་ཁ་སྐོང་
སློབ་དཔོན་མཁྱེན་རབ་ནོར་བུས་མཛད་པའི་སྨན་དཔེ་དང་གསོལ་འདེབས་
སྨོན་ལམ་ཡོད་པའི་དཔེ་ཚན་བཅུ་ཕྲུག་སྐོར་ལ་སྤྱིར་མིང་ཆོས་སྤྱོད་ཅེས་པ་བློ་
འཛིན་ངག་སྐྱོར་དང་རྒྱུགས་འབུལ་ཞུ་རྒྱུའི་ཆེད་དུ་མུ་མཐུད་སྔ་ལངས་ཕྱི་ཉལ་གྱི་
དཀའ་ཐུབ་སྤྱད་ནས་མཐར་ལོ་གཉིས་མ་ཟིན་ཙམ་ལ་སློབ་དཔོན་དང་དགེ་རྒན་
དམངས་སོགས་ཀྱི་དྲུང་དུ་ཚོགས་རྒྱུགས་ཐེངས་གསུམ་པ་འདི་བཏང་བ་ཡིན།
སྐབས་དེ་དུས་སྤྱིར་སྨན་རྩིས་སློབ་གྲྭའི་སྨན་དང་རྩིས་སྐོར་གྱི་རྒྱུགས་འབུལ་ཞུ་
12



ཡས་ཡོངས་རྫོགས་ཞུས་པར་བརྟེན་མཁས་དབང་མཁྱེན་རབ་ནོར་བུ་མཆོག་
ནས་སྔར་བས་ཐུགས་བརྩེ་ཆེ་ཞིང་ཡར་རྒྱས་མངོན་གསལ་འདོད་པོ་འདུག་ཅེས་
བསྔགས་བརྗོད་དང་ཐུགས་མཉེས་པའི་དབུ་དབྱུག་ཡང་ཡང་གནང་གི་འདུག
སྤྱིར་ན་སྨན་རྩིས་ཁང་དུ་སློབ་སྦྱོང་གི་སྦྱངས་འབྲས་ལེགས་ཉེས་དང་རྒྱུགས་
འབུལ་སྔ་ཕྱི་སོགས་ལ་སློབ་གྲྭའི་ནང་ཁུལ་དུ་དམིགས་བསལ་ཕན་ནུས་ཐོན་པའི་
ཆེད་དུ་སློབ་དཔོན་མཁྱེན་རབ་ནོར་བུ་མཆོག་ནས་དགོངས་པ་ཟབ་བཞེས་
གནང་སྟེ་སློབ་ཐོན་ལག་ཁྱེར་ཨང་ཀི་རབ་འབྲིང་མཐའ་གསུམ་དུ་དབྱེ་ནས་སྨན་
རྩིས་གཉིས་ལྡན་ལ་ཨང་ཀི་དང་པོའི་དང་པོ་དང་། སྨན་པ་དང་རྩིས་པ་རབ་ལ་
ཨང་ཀི་དང་པོ། དེ་འོག་འབྲིང་ལ་དང་པོའི་གཉིས་པ། དེ་བཞིན་སྨན་པ་དང་
རྩིས་པ་འབྲིང་མཐའ་གཉིས་སོ་སོར་གཉིས་པ་བཅས་ཀྱི་རིམ་པ་ཡོད་ལ་ཁྱད་
པར་ལག་ཁྱེར་ནང་ལ་སློབ་མ་སོ་སོས་སྨན་རྩིས་རིག་གནས་སྐོར་ལ་ཐོས་བསམ་
ཇི་ལྟར་བྱེད་ཚུལ་དང་སྦྱངས་འབྲས་ཇི་བྱུང་སྐོར་ཡོད་པ་མ་ཟད་སླད་ནས་སློབ་
གྲྭ་ཐོན་རྗེས་སྨན་པའི་ཀུན་སྤྱོད་དང་སེམས་བསྐྱེད་སྐོར་ལ་གཞན་ཕན་ལྷག་
བསམ་བཟང་པོའི་དགོས་པ་སོགས་ཀྱི་བཀའ་སློབ་གནད་དུ་སྨིན་པའི་མཇུག་ཏུ་
སྨན་པ་ཡིན་ན་སློབ་ཐོན་ལག་ཁྱེར་སྟེང་དུ་ལནྡཱའི་ཡི་གེ་བྷེ་བྷི་ཞེས་པ་དང་རྩིས་
རིག་ཐོན་པར་ལནྡཱའི་ཡི་གེ་གྷཎི་ཞེས་པའི་གོང་གཟུགས་དབྱིབས་ཅན་ཁག་སོ་
སོར་བསྩལ་ཞིང་ལྷག་པར་བོད་རབ་རྒྱལ་(སྤྱི་ལོ་ ༡༩༤༧)ལོར་སློབ་དཔོན་
མཁྱེན་རབ་ནོར་བུ་མཆོག་གིས་ལྗགས་འགོད་མཛད་དེ་སྨན་སློབ་ཚོར་དབྱར་
དུས་སྨན་འཐོག་སྐབས་ཆེད་མངགས་ཀྱི་ཞྭ་མོ་ཚེ་རིང་སྐྱིན་ཁེབས་ཀྱི་སྟེང་དུ་
ཚོན་ཁྲ་ཅན་གྱི་ཕར་ཕྱིན་རྒྱབ་སྟེ་སྨན་པ་རྣམས་ལ་པདྨའི་སྒང་ལ་ཨ་རུ་རྣམ་རྒྱལ་
མཚོན་བྱེད་ཞིག་དང་། རྩིས་པ་ཚོར་གོང་གསལ་གྱི་ཞྭ་མོའི་སྟེང་པདྨ་རལ་གྲི་
13



ཅན་གྱི་མཚོན་རྟགས་ཡོད་ཅིང་། ཁྱད་པར་དགེ་རྒན་དང་སློབ་མའི་ནང་སྨན་
རྩིས་གཉིས་ལྡན་ཡིན་པ་ཚོར་ཞྭ་མོའི་མདུན་ངོས་ལ་ཨ་རུ་དང་རྒྱབ་ཀྱི་གོར་ཁྱིམ་
ནང་དུ་ཤེས་རབ་རལ་གྲིའི་གཟུགས་བརྙན་བཀོད་པ་དེ་བཞིན་དར་སྤེལ་མཛད་
པར་བརྟེན་སྨན་རྩིས་ཁང་ནང་ཁུལ་དུ་སློབ་མ་སོ་སོའི་ཆེད་ལས་གང་ཡིན་
མཚོན་བྱེད་ཐུབ་པ་ཙམ་མ་ཟད། ཡང་སྒོས་སློབ་གྲྭའི་ནང་སྨན་རྩིས་གཉིས་
ལྡན་ཡིན་པ་ཅུང་ཟད་དཀོན་པའི་ཁར་རང་གི་དྲན་གསོས་བྱས་ན་མཁས་དབང་
ཡོན་ཀྲང་སྐུ་གཞོན་ཀུན་དགའ་ཕུན་ཚོགས་ལ་སྨན་རྩིས་གཉིས་ལྡན་གྱི་རྟགས་
མའི་དབུ་ཞྭ་བཞེས་པ་དང་དེ་བཞིན་ལྷོ་ཁ་རི་བོ་ཆོས་གླིང་གི་བློ་བཟང་བསྟན་པ་
དང་ངོས་རང་ཙམ་ལས་སྐབས་དེའི་སྨན་འཐོག་འགྲོ་མཁན་ནང་རྟགས་མ་
གཉིས་ལྡན་ཧ་ཅང་ཉུང་བས་སྨན་ཁང་ཕྱི་ནང་དུ་ཞྭ་མོའི་སྟེང་གི་རྟགས་མ་དེ་
དག་ལ་མཐོང་ཆེན་བྱུང་བ་དང་སྦྲེལ་མང་ཚོགས་ནང་དུའང་ཞྭ་མོའི་མཚོན་བྱེད་
ལ་བལྟས་ནས་ཆེད་ལས་གང་ཡིན་དང་སྨན་རྩིས་ཁང་གི་ཐུན་མོང་མ་ཡིན་པའི་
ཁྱད་ཆོས་མངོན་པར་ཕྲལ་ཕུགས་གཉིས་ཀར་དགེ་ལེགས་ཀྱི་མཚན་མ་གཟེངས་
སུ་ཐོན་པ་དེ་ཡང་སྔར་གྱི་ལོ་རྒྱུས་ཐོག་འཁོད་པའི་པན་ཞྭ་དང་མཚུངས་པ་མ་
ཡིན་རུང་དོན་དུ་དུས་དེ་དང་དེའི་ཚེ་དངོས་སློབ་རྣམས་ལ་ཞྭ་མོ་རྟགས་ཅན་དེ་
ལྟ་བུ་གྱོན་སྲོལ་བྱུང་བ་ནི། ལོ་རྒྱུས་ཐོག་ཐེངས་དང་པོ་ཙམ་ཡིན་ལ་ངོས་རང་གི་
སྨན་རྩིས་ཀྱི་རྒྱུགས་སྤྲོད་ཆ་ཚང་ཟིན་པ་དང་སློབ་དཔོན་གྱི་བསྔགས་བརྗོད་
གནང་བ་ཆབས་ཅིག་ཨ་རུ་དང་རལ་གྲི་གཉིས་ལྡན་གྱི་ཞྭ་མོ་གྱོན་རྒྱུ་བྱུང་བ་དེ་
དག་སེམས་ལ་མི་ཟད་པའི་དགའ་སྤྲོ་དང་སྤོབས་པ་ཐོབ་པ་འདི་བཞིན་ཚེ་སྟོད་
ཀྱི་ནང་དུ་བྱུང་བའི་སྤྲོ་སྣང་ཆེ་ཤོས་ཀྱི་སྣང་ཚུལ་ཡིན་པ་དུས་ད་ལྟའང་སེམས་ལ་
གནས་བཞིན་ཡོད། དེ་དང་ཕྱོགས་མཚུངས་སློབ་དཔོན་གྱི་དྲུང་དུ་མན་ངག་
14



ཀ་ལེན་གྱི་གདམས་ངག་ཞུ་བ་དང་ཕ་ནོར་བུ་ལ་སྤྲད་རྒྱུ་ཡིན་ཞེས་སྐུའི་གམ་
འབྱར་དུ་ ཐུགས་ཉར་མཛད་དེ་ཞལ་ནས་ཞལ་དང། ཐུགས་ནས་ཐུགས།
སྙན་ནས་སྙན་དུ་བརྒྱུད་པའི་ཚུལ་དུ་བསྩལ་བ་དང་སྨན་པའི་རྩ་བ་སེམས་
བསྐྱེད་ལ་རགས་ལུས་པས་ཆེད་མངགས་ནང་རིག་པའི་སྐོར་ནས་སྐྱབས་འགྲོ་
སེམས་བསྐྱེད་དང་། དགེ་སྡིག་སྤངས་བླང་། རྒྱུ་འབྲས་རྣམ་བཞག་སྐོར་གྱི་
གསུང་སོགས་ཆོས་ཚོགས་ཡོངས་ལ་གནང་བ་ཉན་པ་དང་ལྷག་པར་ལམ་གཙོ་
རྣམ་གསུམ་དང་། ལམ་རིམ་བསྡུས་དོན། བློ་སྦྱོང་དོན་བདུན་མ་དང་ཚིག་
བརྒྱད་མ་སོགས་ཉམས་ལེན་དགོས་པའི་ཁར་གཡུ་ཐོག་སྙིང་ཐིག་གི་ཆོ་ག་ཕྱག་
ལེན་དང་བདུད་རྩི་སྨན་འགྲུབ་ཀྱི་བྱིན་བརླབས། ཞང་བློན་རྡོ་རྗེ་བདུད་འདུལ་
གྱི་གཏད་རྒྱའི་དབང་དང་བཅས་པ་སྔ་རྗེས་སུ་བསྩལ་བས་རང་རྒྱུད་སྨིན་པར་
བྱེད་པའི་རྟགས་སམ་ངེས་འབྱུང་སྐྱོ་ཤས་ཀྱི་སྣང་བས་བློ་ཕུགས་ཆོས་ལ་
ས་ལ་གཏད།
ཆོས་ཕུགས་སྤྲང་ལ་གཏད། སྤྲང་ཕུགས་ཤི་ལ་གཏད། ཤི་གྲོགས་རོང་ལ་
གཏད་ཅེས་པ་ལྟར་སྐབས་གཅིག་རིང་ཆོས་ཕྱོགས་ཁོ་ནར་བསམ་སྟེ་ཁྱིམ་ཚང་
དང་གཉེན་བཤེས་བཅས་པ་འཆིང་ཐག་གི་མདུད་དུ་གོ་ནས་སྐབས་དེར་ཡོན་
ཀྲང་དམ་པའི་རྩ་བའི་བླ་མ་སྐྱེ་མེད་རྡོ་རྗེ་ཞེས་པ་སྟོད་མངའ་རིས་ཁུལ་དུ་
བཞུགས་མཁན་དེའི་སྐུ་མདུན་དུ་འགྲོ་རྩིས་བྱས་རུང་ས་ཐག་རིང་བ་དང་
གྱི་དཀའ་ངལ་ཁྱད་བསད་མི་ཐུབ་པ་སོགས་ཀྱི
།ས་ཀྱིས་ཕྱིར་བཤོལ་བྱེད་དགོས་བྱུང་།
གང་ལྟར་ཆོས་ཕྱོགས་ཀྱི་རྩ་བའི་བླ་མ་ཞིག་བཙལ་ནས་ཉམས་ལེན་མཐར་
འཁྱོལ་བྱེད་རྒྱུའི་འདུན་པ་ལ་འགྱུར་བ་མེད་སྟབས་སྐ – ས་དེར་བླ་་་་གང་བཟང་
དང་ཆོས་སུ་བཟང་བ་སྐད་ཆ་འདྲི་དུས་ཤུག་གསེབ་ལོ་ཆེན་རིན་པོ་ཆེ་ཞུ་བ་མ་
གཅིག་ལབ་ཀྱི་སྒྲོལ་མའི་རྣམ་སྤྲུལ་ཡིན་པ་གསང་སྔགས་རྙིང་མ་ལ་མངའ་
15



བརྙེས་པ་དེའི་མཚན་ཐོས་པ་ཙམ་གྱི་དད་པའི་སྤུ་ལོང་གཡོ་བཞིན་ད་ལྟ་རང་
ཞལ་མཇལ་ཨེ་ཐུབ་སྙམ་པའི་འདུན་པ་ཤར་སྟེ་སྨན་རྩིས་ཁང་ནས་ཟླ་ཤས་
དགོངས་ཞུ་བྱས་ཏེ་ཤུག་གསེབ་རི་ཁྲོད་དུ་ཕྱིན་པ་དང་ཀུན་བཟང་བླ་མའི་ཞལ་
ལུང་གི་ཉམས་འཁྲིད་ཞུས་ཏེ་སྔོན་འགྲོ་ལྟ་བུར་ཕྱག་འབུམ་གཅིག་བཏང་བ་
དང་། ཕྱག་འཚལ་ དུས་ལག་པའི་མཛུབ་རྩེ་རྡོལ་བ། པུས་མོའི་ལྷ་ངར་ཤ་
མཁྲེགས་ཆགས་རུང་སྡིག་འགྲིབ་སྦྱངས་ཕྱིར་དཀའ་ཐུབ་མྱོང་རྒྱུར་ཇི་མི་སྙམ་
པའི་སེམས་ཤུགས་སྐྱེས་བྱུང་། དེ་ནས་དགོངས་ཞུ་རྫོགས་ཏེ་སླར་ཡང་སྨན་
རྩིས་ཁང་དུ་ཡོང་ནས་སློབ་དཔོན་གྱི་ཕྱག་ཕྱིར་དྲངས་ནས་ནད་བསྐོར་རྒྱུག་པ་
དང་ནད་ཐོ་འགོད་པ། དབྱངས་འཆར་གྱི་རྩིས་འབྲས་འདོན་པ་སོགས་སློབ་
དཔོན་ཐུགས་མཉེས་ཐབས་ལ་འབད་པ་ཧུར་ཐག་བྱས་པ་དང་ཕྱོགས་མཚུངས་
གསོ་རིག་གཞུང་དང་ལག་ལེན་གཉིས་ཀར་མེད་དུ་མི་རུང་བའི་སློབ་ཚན་ནད་
མིང་རིན་ཆེན་འཕྲེང་བ་དང༌། ལུས་ཐིག་ཟླ་བ་ནོར་བུ། ནད་སྨན་སྤྲོད་པའི་
ཉམས་ཡིག སྨན་སྦྱོར་ནུས་པ་ཕྱོགས་བསྡུས། སྨན་སྦྱོར་འཆི་མེད་བདུད་རྩི་
བུམ་བཟང་། ཕྱི་རྒྱུད་ཀྱི་སྤྱི་དོན་གཞུང་དོན་སྒོ་བརྒྱ་འབྱེད་པའི་ལྡེ་མིག ཕྱི་
རྒྱུད་རྩ་ཆུའི་ལྷན་ཐབས་བཅས་དང་ད་དུང་བྱིས་པའི་ནད་རིགས་བཅོས་པའི་
ཉམས་ཡིག་དང་བྱིས་པའི་བཙའ་ཐབས་ཀུན་ཕན་ནོར་བུའི་མེ་ལོང་སོགས་ཞར་
དང་ཞོར་དུ་སློབ་དཔོན་རྣམ་གཉིས་སམ་དགེ་རྒན་བགྲེས་གཞོན་ཚོའི་དྲུང་ནས་
འཁྲིད་ལུང་དང་བཀའ་དྲི་བཀའ་སློབ་ཞུ་རྒྱུ་སོགས་ལ་ལེ་ལོ་དང་འཐུས་ཤོར་མི་
ཡོང་བའི་འབད་བརྩོན་ལྷུར་ལེན་བྱས་པར་བརྟེན་སློབ་དཔོན་དམ་པས་ངོས་
རང་རྡོ་རྗེ་རྒྱལ་མཚན་གྱི་སྐུ་སྐྱེ་ཡིན་པར་ངེས་ཤེས་ཡོད་ཚུལ་དང་ཚེ་ལ་བར་ཆད་
མ་བྱུང་ཚེ་སྨན་རྩིས་ཀྱི་བསྟན་པར་ཕན་ཐོགས་ཡོང་བའི་ཐུགས་རེ་ཆེན་པོ་ཡོད་
16



ལ་དངོས་སུའང་དུས་ཚོད་དམ་བཟུང་གནང་ནས་བཀའ་སློབ་དང་སློབ་འཁྲིད་
སྔར་ལས་ལྷག་པ་གནང་གི་འདུག དཔེ་ཞིག་ཞུས་ན། སྐར་རྩིས་ཀྱི་སྟོང་
འཇུག་རི་མོ་ཞེས་པ་སྔར་ཕན་རབ་བྱུང་བཅོ་ལྔ་པའི་ས་རྟ་རིག་ལྡན་སྙིང་ཐིག་
རབ་བྱུང་བཅུ་དྲུག་པའི་མེ་ཡོས་གནམ་ལོར་རྩིས་འགོ་སྤོ་གནང་མཛད་ནས་
བཟུང་གྲངས་བྱ་དུ་མའི་རིང་སྟོང་འཇུག་གི་རི་མོའི་ལག་ལེན་བརྒྱུད་སྤེལ་མ་
གནང་བ་དེ་དག་ངོས་ལ་དཔེར་བརྗོད་རི་མོའི་བཀའ་འཁྲིད་གནང་བ་དང་སྔོན་
དུས་སློབ་དཔོན་རྡོ་རྗེ་རྒྱལ་མཚན་གྱི་ཞལ་ནས་ཞུས་པ་འདི་ཉིད་ད་རེས་བུ་རང་
ལ་རྩིས་སྤྲོད་བྱེད་རྒྱུ་ཡིན་ཞེས་བྲག་ལྷ་ཀླུ་སྒུག་གི་གཟིམ་ཤག་ཏུ་བཀའ་འཁྲིད་
གནང་བ་དང་། དེ་བཞིན་རིག་ལྡན་སྙིང་ཐིག་ཀྱི་ལེའུ་བཅུ་གཉིས་པ་ཕྱི་དུས་ཀྱི་
འཁོར་ལོ་སྐར་རྩིས་ཀྱི་གཏན་ལ་འབེབས་པར་བྱེད་པའི་མན་ངག་རིག་ལྡན་སྙིང་
ཐིག་གི་ལེའུ་ལས་ས་དང་ཁྱིམ་གྱི་གོ་ལ་བཤད་པའི་སྐབས་སུ་སློབ་དཔོན་རྡོ་རྗེ་
རྒྱལ་མཚན་སྐུ་དངོས་ཀྱི་ལྗགས་རྩོམ། ཀུན་གྱི་རྟོགས་པ་ལས་ཀྱི་ཚོན་རིས་
མདངས། སྣ་ཚོགས་སེམས་ཀྱི་འཆར་སྒོ་འབྱམས་ཀླས་པ། ལྷུན་པོ་གཅིག་
ཉིད་དབྱིངས་དང་ཁ་དོག་སོགས། གཅིག་ཏུ་ངེས་མིན་སྣང་བ་འདི་ཀོ་མཚར་
ཞེས་པ་སོགས་ཀྱི་ངོ་སྤྲོད་དང་སྦྲགས་གོ་ལ་སྟེང་སྐྱེས་མའི་རི་མོའི་འགྲོ་ལུགས་
སྐོར་གྱི་བཀའ་འཁྲིད་མཛད་དེ་རྒྱས་པར་དུས་ཀྱི་འཁོར་ལོའི་འཇིག་རྟེན་ཁམས་
ཀྱི་ལེའུར་བལྟ་རྒྱུ་དང་བསྡུས་པ་རིག་ལྡན་སྙིང་ཐིག་གི་མཇུག་ཏུ་ཡོད་པ་འདི་
ཉིད་ལས་ལྷག་པ་མེད་ཚུལ་གྱི་ཞལ་བཞེས་བཟང་པོ་ཐོབ།
དེ་ལྟར་སློབ་དཔོན་མཁྱེན་རབ་ནོར་བུ་མཆོག་དང་ཐུགས་སྲས་ཐུབ་
བསྟན་ལྷུན་གྲུབ་རྣམ་གཉིས་ཀྱི་སྐུ་དྲུང་དུ་ལོ་ངོ་གསུམ་ལྷག་ཙམ་སྡོད་རིང་སྨན་
རྩིས་གཙོ་འགྱུར་གྱིས་གཞུང་དང་། ལག་ལེན། མན་ངག་བཅས་པ་ཞར་དང་
17



ཞོར་དུ་བཀའ་སློབ་སྩལ་བ་མ་ཟད་ལྷག་པར་དུ་སྒོ་བསྟེན་དུ་ནད་པ་བལྟ་བ་དང་།
ཕྱི་ལ་ནད་བསྐོར་རྒྱག་པ། ནད་རིགས་གང་ལ་བཅོས་ཐབས་ཇི་ལྟར་བྱེད་
དགོས་པའི་མན་ངག་ལག་ལེན་དམར་འཁྲིད་ཀྱི་སྦྱོང་བརྡར་བྱེད་པའི་དུས་
སྐབས་བཟང་པོ་མངོན་དུ་འགྱུར་ཞིང་སྨན་ཁང་ནང་དང་སྤྱི་ཚོགས་ཐོག་ལ་རང་
ཉིད་ཀྱི་གྲགས་པའང་ཆེར་ཕྱིན་ཏེ་ཕ་ཤུལ་བུ་འཛིན་གྱི་སྨན་པ་ངོ་གནོང་མི་
དགོས་པ་ཞིག་བྱུང་དང་འབྱུང་བཞིན་པའི་སྐབས་རང་གི་བསམ་པར་ཚེ་འདི་
ནང་ལ་སྙིང་པོ་ནི་དམ་པའི་ལྷ་ཆོས་ཁོ་ན་ཡིན་པ་དང་། ཆོས་ཀྱི་ཆེད་དུ་ཚེ་འདི་
བློས་གཏོང་བར་སེམས་ཐག་ཆོད་པའི་ཐབས་ཤིག་མ་རྙེད་པར་དེ་མུར་གནས
ཚེ་ཚེ་ལ་ངེས་པ་མེད་པ་དང་འཆི་བདག་ནམ་འོང་མ་ཤེས་པར་སླར་ཡང་རྩ་བའི་
བླ་མ་ཤུག་གསེབ་ལོ་ཆེན་རིན་པོ་ཆེའི་དྲུང་དུ་ཕྱིན་ཏེ་མྱུར་ལམ་འཕོ་བའི་
གདམས་པ་ཞིག་སྐྱབས་འཇུག་ཞུས་ཏེ་རྩ་བའི་བླ་མའི་ཞལ་ནས་མདང་ནུབ་ང་
ལ་རྨི་ལམ་བཟང་པོ་ཞིག་བྱུང་བ་དང། དེ་རིང་ཁྱེད་ལ་འཕོ་བའི་གདམས་ངག་
སྤྲོད་དུས་ནམ་མཁའ་ནས་འབྲུག་སྒྲ་སྒྲོགས་པ་དང་དུས་མཚུངས་རྟགས་མཚན་
མང་པོ་བྱུང་ཞིང་ཉིན་བདུན་རིང་རྒྱལ་བ་ཀློང་ཆེན་པའི་སྒྲུབ་ཕུག་ཡོད་ས་མིང་
ལ་ཤར་གཟིམ་སྦུག་གི་ཉེ་འགྲམ་དུ་ཉིན་རེ་དུས་གསུམ་ཆག་མེད་ཀྱིས་འཕོ་བ་
སྦྱངས་པ་དང་མཐར་བདུན་ཕྲག་གཅིག་སོང་མཚམས་བླ་མའི་ཞལ་སྔར་བཅར་
དུས་དགྱེས་པའི་གསུང་དང་བཅས་སྨན་གྱི་འགྲོ་དོན་བསྐྱངས་ཏེ་སེམས་ཅན་ལ་
ཕན་ཐོགས་དགོས་པའི་སྐོར་དང་འཕོ་བའི་དམ་ཚིག་ཡག་པོ་སྲུང་དགོས་པ་
སོགས་ཞལ་གདམས་བསླབ་བྱ་དང་ཞབས་དཀར་ཚོགས་དྲུག་རང་འགྲོལ་གྱིས་
མཛད་པའི་བསྔོ་བ་སྨོན་ལམ་བསྐྱོན་པ་དང། གསེར་གྱི་དྲིལ་བུ་ཡོད་པའི་ཕྱག་
བརྒྱུད་ཞིག་བྱིན་བརླབས་ཀྱི་རྟེན་དུ་གསོལ་རས་བསྩལ་བྱུང། འདི་དག་ནི་རྩ་
18



བའི་བླ་མས་མ་འོངས་ལུང་བསྟན་གནང་བ་རྗེས་སུ་གཞི་ནས་ཤེས་ཏེ་རིང་པོར་
མ་སོན་བར་ལས་དབང་དང་། རྐྱེན་དབང་། སྨན་རྩིས་གཙོ་འགྱུར་གྱི་རིག་
པའི་གནས་ལ་སྦྱངས་པ་བྱས་པ། དུས་དབང་སོགས་ལས་ཆོས་ཟབ་བདུད་ཀྱི་
དཔེ་བཞིན་འཇིག་རྟེན་ཁྱིམ་ཐབ་ཀྱི་འཚོ་བའི་སྐྱེལ་འགོ་ཚུགས་སོང། སྐབས་
དེར་མ་རྒན་དང་སྤུན་མཆེད་ཚང་མས་ཁོ་བོར་རེ་བ་བཅོལ་ཏེ་སླར་ཡང་སྡོམ་པ་
གསོ་རྒྱུ་དང་ཅི་ནས་ཀྱང་འཇིག་རྟེན་ཕལ་པའི་བྱེད་སྟངས་ཀྱི་སྤངས་བྱ་དགོས་
ཚུལ་ཁ་བརྡ་བསླབ་བྱ་བྱས་རུང་ལྡོག་ཐབས་དཀའ་བའི་ལས་དབང་ཁོ་ནའི་རྗེས་
སུ་དྲངས་དགོས་བྱུང་། དེ་ནི་ཇི་སྐད་དུ། གང་དུ་གནས་ནས་ལས་ཀྱི་མི་བརྫི་
བ། ས་ཕྱོགས་འདི་ནི་ཡོད་པ་མ་ཡིན་ཞིང་། བར་སྣང་ཉིད་མིན་རྒྱ་མཚོའི་ནང་
མིན་ཞིང་། རི་བོའི་ཕུགས་སུ་བཞུགས་ནའང་མ་ཡིན་ནོ་ཞེས་གསུངས་པ་ལྟར་
ཡིན་ཞིང་། ང་རང་སྡོམ་པ་ཉམས་པའི་གཤགས་པ་དེ་དག་སློབ་དཔོན་མཁྱེན་
རབ་ནོར་བུའི་དྲུང་དུ་ཕུལ་བ་དང། དེ་དུས་སློབ་དཔོན་མཇལ་མ་ཐག་འགྱོད་
བཤགས་ཀྱི་འཆི་མ་དབང་མེད་དུ་ལྷུང་བ་དང་སྦྲགས་གུས་ཕྱག་འཚལ་ཞིང་ཕྱི་མ་
ངན་འགྲོར་མི་ལྷུང་བའི་སྐྱབས་འཇུག་ཞུས་པ་ཡིན། སློབ་དཔོན་དམ་པའི་ཞལ་
ནས་ཀྱང་ཆོས་ལ་བར་ཆད་བྱུང་བ་ཡིན་རུང་ཚེ་ལ་བར་ཆད་མི་བྱུང་བ་འདི་ཡག་
པོ་ཡིན་
་པ་དང་སྨན་པའི་འགྲོ་དོན་ནད་པའི་ཆེད་དུ་ཡིན་གཤིས་མུ་མཐུད་
སེམས་བསྐྱེད་བཟང་པོས་ནད་པ་བལྟ་བ་དང་ཆབས་ཅིག་རྗེ་བཙུན་གཡུ་ཐོག་
པ་ཆེན་པོའི་ཟབ་མོ་སྙིང་ཐིག་གི་སྒོ་ནས་ཉམས་ལེན་དགོས་ཞིང་དེ་ཡང་སྔོན་དུ་
བླ་མ་ fu རྨ་སེང་གེས་མཛད་པའི་སྔོན་འགྲོ་ཐེམ་སྐས་ཀྱི་འཁྲིད་ལུང་ཞིག་སྤྲོད་
རྒྱུ་ཡིན་པས་རྟེན་འབྲེལ་མ་འཕྱུག་པ་ཞིག་དགོས་ཚུལ་དང་ཞག་བདུན་ཚུན་
བསྙེན་སྒྲུབ་བྱས་ནས་གཡུ་ཐོག་ཆེན་པོའི་རྗེས་སུ་བཟུང་བར་ཞལ་གྱི་བཞེས་པ་
19



ཡིན་ཚུལ་བཅས་ཀྱི་ངོས་ལ་སེམས་གསོ་དང་སྐུལ་ལྕག་ཡོང་ཆེད་ཕྱིས་འབྱུང་བྱེད་
སྒོའི་བཀའ་སློབ་གནང་བ་དེ་རྣམས་ད་ལྟའང་སེམས་ལ་དྲན་ཞིང་དད་པའི་སྤུ་
ལོང་གཡོ་བཞིན་ཡོད། ཡང་སྒོས་ང་རང་གི་ཁྱིམ་ལ་སྨན་རྩིས་གཙོ་འགྱུར་གྱི་
ཕྱག་དཔེ་ཧ་ཅང་མང་པོ་ཡོད་པ་དང་སྨན་རྒྱུ་བཟང་དྲུག་སོགས་ཆ་རྐྱེན་གང་
ཙམ་ཡོད་པས་སློབ་གྲོགས་སྨན་གཉེར་བསྟན་འཛིན་ཆོས་གྲགས་ཀྱི་རོགས་རམ་
བྱས་ཏེ་རྒྱུན་མཁོའི་སྨན་རིལ་བུ་དང་ཕྱེ་མ་ཁག་གཅིག་སྦྱོར་བཟོ་བྱས་ནས་སྒེར་
གྱི་སྨན་པ་བྱེད་རྒྱུའི་འགོ་བཙུགས་པ་ཡིན། གཅིག་ནས་ཁྱིམ་ཚང་སྨན་པའི་མི་
རྒྱུད་ཡིན་པ་དང། གཉིས་ནས་སློབ་དཔོན་མཁྱེན་རབ་ནོར་བུའི་དངོས་སློབ་
ཡིན་སྟབས་ལྷ་སའི་མང་ཚོགས་དང་། ཚོང་པ། སྐུ་དྲགས། བླ་སྤྲུལ་ཁག་མི་
ཉུང་བར་སྨན་བཅོས་ཞུས་པར་སྨན་བསོད་ཀྱང་ཅུང་ཟད་ཆེ་བ་བྱུང་། སྐབས་
རེ་ནད་པ་གཞི་ལྕི་བ་དང་དོགས་གཅོད་ཞུ་དགོས་རིགས་བྱུང་ཚེ་སློབ་དཔོན་
མཁྱེན་རབ་ནོར་བུའི་སྐུ་མདུན་དུ་འགྲོ་ཆོག་པ་དང་། སློབ་དཔོན་མཆོག་ནས་
ཀྱང་ཐུགས་བརྩེ་ཆེན་པོས་སྔར་བཞིན་བཀའ་འཁྲིད་སོགས་ལ་ཞུགས་ཆོག་པའི་
བཀའ་བཟང་ཕེབས་པ་བཞིན་ལོ་གཉིས་ལྷག་ཙམ་རིང་སྒེར་གྱི་སྨན་པ་དང་སློབ་
དཔོན་དམ་པའི་ཞབས་ལ་མུ་མཐུད་རྟགས་བཅར་ཞུས་པ་ཡིན། འོན་ཀྱང་སྨན་
སྦྱོར་བྱེད་སྐབས་དཀའ་ངལ་མི་ཉུང་བ་ཞིག་འཕྲད་པ་དཔེར་ན་སྔོ་སྨན་འཐུ་
འགྲུབ་བྱེད་རྒྱུ་དང་། སྨན་བརྡུངས། རིལ་བུ་འདྲིལ་རྒྱུ། གཞན་ཡང་རྩ་ཚེའི་
སྨན་རྒྱུ་འཚོལ་རྒྱུར་མ་དངུལ་གྱི་མ་འདེང་བ་སོགས་བྱུང་སྟབས་མང་ཆེ་བ་སྨན་
རྩིས་ཁང་ནས་སྨན་ཞུ་ཞུས་ཏེ་སྤུས་འཚོང་གནང་བ་དེས་ཕན་ཐོགས་གང་
ལེགས་བྱུང་
སྤྱི་ལོ་༡༩༥ ༡ལོའི་སྟོན་དུས་བོད་བསྐྱོད་བཅིངས་འགྲོལ་དམག་དཔུང་
20



ལྷ་སར་འབྱོར་ཞིང་སྤྱི་ཚོགས་ཐོག་སྐད་ཆ་ཤོད་ཚུལ་འདྲ་མིན་སྣ་ཚོགས་ཡོད་
སྟབས་དཔལ་འབྱོར་དང་ཆ་རྐྱེན་ཡོད་པ་ཁག་གཅིག་ཞེད་སྣང་ལྟ་བུས་ཕྱི་རྒྱལ་དུ་
འགྲོ་བ་དང། རང་གི་མ་རྒན་དེ་ལའང་སྤུན་མཆེད་སོགས་ཀྱིས་སེམས་བཟང་
སྒོ་ནས་སླད་ཕྱིན་བཅོས་བསྒྱུར་སོགས་བྱས་ན་དཀའ་ངལ་ཡོང་རྒྱུ་ཉག་གཅིག་
ཡིན་པར་བརྟེན། དེ་ལས་རྒྱ་གར་དུ་ཕྱིན་ན་ལེགས་པའི་སྐོར་ཤོད་མཁན་བྱུང་
རུང། སྐབས་དེར་མ་རྒན་གྱིས་གཞན་རྗེས་སུ་མ་འབྲངས་བར་ཐུགས་ཐག་
བཅད་དེ་ལྷ་སར་སྔར་བཞིན་འཚོ་བ་སྐྱེལ་བ་དང་ངའི་སྤུན་མཆེད་གཅུང་མོ་མུ་
མཐུད་སྒེར་བཙུགས་སློབ་གྲྭར་གཏོང་གནང་ཐོག་ཁོ་བོའི་བཟའ་ཟླ་བདེ་ཆེན་
སྒྲོལ་དཀར་ལགས་སུ་ཚོང་ཁང་རྩིས་སྤྲོད་གནང་སྟེ་དུས་སྐབས་དང་བསྟུན་ནས་
རྒྱ་ཟོག་ཕྲན་བུ་ཚོང་འགྱུར་གྱི་ཐབས་ཤེས་མཛད་དེ། སྐབས་དེར་ངའི་ཁྱིམ་ལ་
རྒྱལ་བ་སྐུ་ཕྲེང་བཅུ་གསུམ་པ་ཆེན་པོའི་སྐུ་བཅར་ཐུབ་བསྟན་ཀུན་འཕེལ་མཆོག་
ཡང་ཡང་ཕེབས་ཀྱི་ཡོད་པ་དང། ཁོང་ཉིད་བོད་རྒྱུད་བཅིངས་འགྲོལ་དམག་གི་
དབུ་འཁྲིད་ཀྲང་ཆིང་ཝུའུ་དང་ཐན་གོན་སན་གཉིས་སོགས་དང་ཐུགས་འདྲིས་
ཆེན་པོ་ཡོད་པས་བདག་ལ་དང་ཐོག་རྒྱ་རིགས་བློ་མཐུན་ཚོར་བོད་ཀྱི་སྐད་ཡིག་
སློབ་མཁན་གྱི་དགེ་རྒན་ཞིག་བྱེད་འདོད་ན་གོང་གསལ་གྱི་དབུ་འཁྲིད་རྣམ་
་ལ་ ངོ༌ སྤྲོད་ རོགས་ རམ་ ཞུས་ ཆོག་ ཅེས་ གསུངས་ པའི་
༡༩༥༢ལོར་ལྷ་ས་ཀླུ་སྒུག་ཏུ་བཅིངས་འགྲོལ་དམག་གི་ཕྱི་ལུགས་སྨན་ཁང་ཞིག་
གསར་འཛུགས་གནང་སོང་། དེ་དུས་ལྷ་སའི་མང་ཚོགས་དུ་མས་སྨན་ཁང་
གསར་པ་དེར་བལྟ་བསྐོར་དང་རིམ་བཞིན་སྨན་བཅོས་བྱེད་པར་འགྲོ་མཁན་
ཡང་མང་པོ་འདུག་པས་ཉིན་གཅིག་ང་རང་ཡང་ཆེད་མངགས་སྨན་ཁང་
བལྟ་བར་ཕྱིན་པ་ཡིན། དེ་དུས་རང་གི་དངོས་སུ་མཐོང་བར་སྨན་པ་ཚོས་ནད་
ཁར་ སྤྱི་ ལོ་
21



པར་སྨན་བཅོས་གནང་བ་ཙམ་མ་ཟད་ཞབས་འདེགས་ཀྱི་རྣམ་འགྱུར་ལེགས་པོ་
འདུག་ལ། ལྷག་པར་དུ་བུད་མེད་ཀྱི་སྐྱེ་བསུ་ཁང་དང་བྱིས་ནད་ཚན་ཁག་གི་
སྨན་བཅོས་བྱེད་ཚུལ་མཐོང་སྐབས་ང་རང་ཡིད་དབང་འཕྲོག་པ་དང་། ཇི་ལྟར་
བྱས་ཏེ་རྒྱའི་སྐད་ཡིག་ཞིག་སྦྱངས་ཏེ་ཕྱི་ལུགས་གསོ་རིག་ལ་ཐོས་བསམ་བྱས་
ནས་བསླབ་ཤེས་ཐུབ་ན་སྟག་ལ་གཤོག་པ་ཡོད་པ་ལྟར་ང་རང་བོད་སྨན་གང་
ཙམ་ཤེས་པ་དེ་དང་ཕྱི་ལུགས་ཟུང་འབྲེལ་ཐུབ་ན་ནད་པ་མང་པོར་ཕན་ཐོགས་
སྔར་ལས་ཆེ་བ་ཡོང་བ་མ་ཟད། ཆོས་ཕྱོགས་ཀྱི་ངོས་ནས་བྱས་ནའང་སེམས་
ཅན་ལ་ཕན་ཐོགས་བྱས་ན་དེ་ལས་ལྷག་པའི་ཆོས་ཞིག་བྱེད་རྒྱུ་མེད་པ་ལྟ་བུ་དང་
སྤྱོད་འཇུག་ལས་ཀྱང་། །ཕན་པར་
པར་བསམ་པ་ཙམ་གྱིས་ཀྱང་། ། སངས་རྒྱས་
མཆོད་ལས་ཁྱད་འཕགས་ན། །སེམས་ཅན་མ་ལུས་མཐའ་ཡས་པའི། །བདེ་
དོན་བརྩོན་པ་སྨོས་ཅི་དགོས་ཞེས་གསུངས་པ་ལྟར་དུས་ཚོད་གང་མགྱོགས་ཀྱི་
གོང་གསལ་སྤྱན་གསལ་ཐུབ་བསྟན་ཀུན་འཕེལ་མཆོག་དང་ལྕང་ལོ་ཅན་གྱི་ཡབ་
ཆེན་གུང་བསོད་ནམས་རྒྱལ་པོ་རྣམ་གཉིས་བརྒྱུད་མི་དམངས་བཅིངས་འགྲོལ་
དམག་གི་དབུ་འཁྲིད་ཞུས་ཨད་མིན་ལ་ང་
ལ་ང་རང་མཚམས་སྦྱོར་གནང་སྟེ་ཀྲུང་གོ་
མི་དམངས་བཅིངས་འགྲོལ་དམག་བོད་ལས་བྱེད་སློབ་གྲྭར་སྔོན་དུ་རྒྱའི་སྐད་
ཡིག་སློབ་སྦྱོང་བྱེད་རྩིས་བྱས་རུང་སྐབས་དེར་བཅིངས་འགྲོལ་དམག་ལ་བོད་ཀྱི་
སྐད་ཡིག་སློབ་མཁན་དགེ་རྒན་ཤིན་ཏུ་མཁོ་བར་བརྟེན་རང་ཉིད་གནས་སྐབས་
བོད་ཡིག་དགེ་རྒན་བྱེད་རྒྱུ་དང་ཆབས་ཅིག་རྒྱའི་སྐད་ཡིག་སྦྱངས་ཏེ་འབྱུང་
འགྱུར་ཕྱི་ལུགས་གསོ་རིག་ལ་སྦྱངས་པ་བྱེད་རྒྱུའི་གོ་སྐབས་ངེས་པར་སྤྱད་ཆོག་
ཅེས་ཞལ་བཞེས་གནང་བར་བརྟེན་དེ་ རང་ལ་ཡིད་ཆེས་བྱས་ནས་སྤྱི་
༡༩༥༣ལོའི་““ ལྔ་གཅིག་” དུས་ཆེན་ཚར་བ་དང་། དྲུང་སྤྱི་གླིང་ཁར་བོད་
22



དམག་ཁུལ་ཁང་གི་ལས་བྱེད་སློབ་གྲྭའི་ཁོངས་གཏོགས་སྤྱི་ཚོགས་སློབ་གྲྭ་ཞེས་
པར་རྒྱའི་སྐད་ཡིག་སྦྱངས་འགོ་ཚུགས་པ་དང་ཕྱོགས་མཚུངས་བཅིངས་འགྲོལ་
དམག་གི་བོད་ཀྱི་སྐད་ཡིག་འཛིན་གྲྭ་དང་སྤྱི་ཚོགས་སློབ་གྲྭའི་སུམ་རྟགས་ཀྱི་
དགེ་རྒན་བྱས་པ་ཡིན། རང་ངོས་ནས་སློབ་སྦྱོང་དང་སློབ་འཁྲིད་བྱེད་ རྒྱུ་
མཚོན་གསར་བརྗེའི་ལུགས་སྲོལ་དང། མཐུན་སྒྲིལ། སྤྱོད་བཟང་བྱས་པའི་
འབྲས་བུར་སྤྱི་ལོ་ ༡༩༥༤ལོའི་ནང་དུ་ཕུལ་བྱུང་དགེ་རྒན་གཟེངས་བསྟོད་ཐོབ་
བྱུང་། དེ་རྗེས་༡༩༥༥ལོའི་རྒྱལ་སྟོན་དུས་ཆེན་ལ་ཞུགས་རྗེས་བོད་ཀྱི་ཐེངས་
གཉིས་པའི་གཞོན་ནུའི་བལྟ་བསྐོར་ཚོགས་པ་སྒྲིག་འཛུགས་གནང་སྐབས་ང་
རང་དེའི་ཁོངས་སུ་ཚུད་པ་མ་ཟད་བལྟ་བསྐོར་ཚོགས་པའི་དྲུང་ཡིག་གི་མིང་
ཐོག་ནས་མཚོ་བོད་རླངས་འཁོར་འགྲོ་ལམ་བརྒྱུད་ལན་གྲུའུ་ལ་འབྱོར་བ་དང་།
དེ་ནས་མེ་འཁོར་ལ་བསྡད་དེ་པེ་ཅིན་དུ་ཟླ་བ་བཅུ་པའི་ཚེས་གཅིག་ཉིན་གནམ་
བདེ་སྒོ་མོ་ཚེའི་མཛད་གཟིགས་སྡིངས་ཆའི་ཐོག་སླེབས་པ་མ་ཟད་ཀྲུང་ནན་ཧའེ་
ཞེས་པར་ཀྲུའུ་ཞི་མའོ་ཙེ་ཏུང་དང་ཙུང་ལི་ཀྲའུ་ཨེན་ལའེ་སོགས་གཙོ་འཛིན་
རྣམ་པའི་མཇལ་འཕྲད་ཐོབ་བྱུང། དེ་ལྟར་རྒྱལ་སྟོན་དུས་ཆེན་ཚར་བའི་རྗེས་
ལ་ཀྲུང་དབྱང་སྡེ་ཚོགས་ཨུ་ཡོན་ལྷན་ཁང་ནས་ང་ཚོར་སྣེ་ལེན་དང་མི་སྣ་ཆེད་
བཀོད་ཀྱིས་སྔོན་དུ་བྱང་ཤར་ས་ཁུལ་གྱི་ཞིང་ཆེན་དང་། གྲོང་ཁྱེར་ཁག་ལ་བལྟ་
བསྐོར་སློབ་སྦྱོང་། དེ་རྗེས་ལྷོ་ཕྱོགས་ཀོང་ཀྲོའུ་དང་། ཀོང་ཤིའི། ནན་ཅིང་།
ཧྲང་ཧའེ་སོགས་ལ་བལྟ་བསྐོར་དུ་བསྐྱོད་པ་ཡིན།
སྤྱི་ལོ་ ༡༩༥༦ལོའི་ ཟླ་གསུམ་པའི་ནང་ཁྲུང་ཆིང་ད་ང། ཁྲེན་ཏུའུ།
རིམ་བཞིན་ཁམས་བོད་རླངས་འཁོར་འགྲོ་ལམ་བརྒྱུད་སྤྱི་ཟླ་བཞི་པའི་ནང་ང་ཚོ་
ཚང་མ་ལྷ་སར་བདེ་འབྱོར་བྱུང། སྐབས་དེར་བོད་རང་སྐྱོང་ལྗོངས་གྲ་སྒྲིག་ཨུ་
23



ཡོན་ལྷན་ཁང་དངོས་སུ་བཙུགས་པ་དང་
། དྲུང་སྤྱི་གླིང་གར་ཡོད་པའི་སྤྱི་
ཚོགས་སློབ་གྲྭ་དེ་དག་བོད་ལྗོངས་སྡེ་ཚོགས་ཨུ་ཡོན་ལྷན་ཁང་གི་ཁོངས་སུ་
བསྒྱུར་ནས་ཕྲལ་སྡེ་གླིང་གར་སྤོས་ཏེ་ང་རང་ཡང་གཞོན་ནུ་སྡེ་ཚོགས་ཁོངས་སུ་
ལས་ཀ་འཁོད་སོང་། དེའི་དུས་བོད་ཡིག་དགེ་རྒན་ནང་སྤྲུལ་སྐུ་དང་། སྐུ་དྲག་
དེ་བཞིན་དྲུང་ཡིག་ལ་སོགས་པ་ཤེས་ཡོན་གང་ཅིར་ཕུན་སུམ་ཚོགས་པ་ཡོད་
མཁན་མང་དག་བྱུང་བའི་ནང་ནས་ངོས་རང་ལ་རིག་གནས་སྐོར་ལ་བཀའ་དྲིན་
ཆེ་བ་འཁྲུངས་ཡུལ་མི་ཉག་ནས་ཡིན་པའི་རིན་པོ་ཆེ་མཁྱེན་རབ་འོད་ཟེར་
མཆོག་དང་ཉག་རོང་སྤྲུལ་སྐུ་མཁས་དབང་བླ་མ་ཟླ་བ་བཟང་པོ་རྣམ་གཉིས་
ཀྱིས་ཞལ་སྔ་ནས་སི་ཏུའི་《སུམ་རྟགས་》དང་སྙན་ངག་སྐོར་ལ་བཀའ་འཁྲིད་
ལེགས་པར་བསྩལ་གནང་བྱུང་བས། སྔོན་དུས་སྨན་རྩིས་ཁང་དུ་རིག་གནས་
སྐོར་གྱི་རྨང་གཞི་ཕྲན་ཙམ་ཡོད་པ་དེ་དག་ཡར་རྒྱས་གོང་འཕེལ་འགྲོ་རྒྱུར་ཕན་
པ་ཆེས་ཆེར་བྱུང་བ་མ་ཟད། རྩོམ་གཤིས་ཐད་རང་བཞིན་བརྗོད་པ་གཙོ་བོར་
བྱས་ཏེ་སྒྲོབ་ཉམས་དང་རློམ་སེམས་གང་ཐུབ་ཅི་ཐུབ་ཀྱིས་མཁས་བཟོད་བྱེད་
རྒྱུ་གཙོ་གནད་དུ་བཟུང་རྒྱུར་དོ་སྣང་བྱས་པ་དེས་ཕྱིན་ཆད་ཀྱི་རྩོམ་ཡིག་ཕྱོགས་
བསྒྲིགས་དང་སློབ་འཁྲིད་བྱེད་རྒྱུ་བཅས་པར་ཕན་འབྲས་ལེགས་ཙམ་ཐོན་པ་དེ་
ཡང་སྤྲུལ་སྐུ་རྣམ་གཉིས་ཀྱི་ཐུགས་རྗེ་ཡིན་པ་ངེས་ཤེས་ཡོད། ལོ་དེའི་ཟླ་བ་བཅུ་
པའི་ནང་བོད་ལྗོངས་གཞོན་ནུའི་ལས་བྱེད་སྦྱོང་བརྡར་འཛིན་གྲྭ་ཞེས་པ་གསར་
དུ་བཙུགས་ཏེ། རང་ཉིད་སློབ་གྲྭ་འདིའི་འགོ་འཛིན་གཞོན་པ་ཨང་དང་པོ
བསྐོས་གནང་བ་དང་། ཁོ་བོས་ཀྱང་མི་རིགས་རང་ཉིད་ཀྱི་གཞོན་ནུ་མི་ཉུང་བ་
ཞིག་ལ་སློབ་གསོའི་གོ་སྐབས་ཐོབ་པ་ཆུད་ཟོས་སུ་མི་འགྲོ་བའི་ཆེད་དུ་རྒྱ་བོད་
དགེ་རྒན་ཐུན་མོང་ཐོག་ཤེས་རིག་ཡར་རྒྱས་ཡོང་རྒྱུར་འབད་པ་ལྷུར་ལེན་ཞུས་
་པོར་
24



པར་བརྟེན་ཟླ་བ་དེའི་ཚེས་ ༡༨ ཉིན་ང་རང་གཟི་བརྗིད་ངང་ཀྲུང་གོ་གུང་ཁྲན་
ཏང་གི་ནང་ཞུགས་པ་ཡིན།
སྤྱི་ལོ་༡༩༥༧ལོར་བོད་དུ་ལོ་དྲུག་བཅོས་བསྒྱུར་མི་བྱེད་པའི་ཀྲུང་དབྱང་
གི་མཛད་ཕྱོགས་གཏན་འཁེལ་གནང་བ་དང། གོང་ཞུས་གཞོན་ནུའི་སྦྱོང་
བརྡར་འཛིན་གྲྭ་ཞེས་པ་རྒྱ་ནག་ཏུ་སྤོས་པ་མ་ཟད། གཞན་ཡང་བོད་སྤྱིའི་སློབ་
གྲྭ་དང་མཉམ་དུ་ཟླ་འདྲིལ་བཏང་བ་རེད། སྐབས་དེར་རང་གི་མ་རྒན་མངལ་
སྐྲན་གྱི་སྙུན་གཞི་སྡུག་པོ་ཡོད་པས་ཁོ་བོ་རྒྱ་ནག་ཏུ་འགྲོ་མི་ཐུབ་པ་དང་གོང་རིམ་
སྒྲིག་འཛུགས་ནས་ངོས་རང་བོད་ལྗོངས་གཞོན་ནུ་མཉམ་འབྲེལ་ཚོགས་པའི་
གཞུང་ལས་ཁང་གི་ཀྲུའུ་རེན་གཞོན་པའི་ལས་གནས་ལ་བསྐོ་གཞག་གནང་
བྱུང། དུས་དེ་ཙམ་ནས་དགེ་རྒན་གྱི་ལས་ཀ་མཚམས་བཞག་ནས་གཙོ་བོ་རྒྱལ་
གཅེས་གཞོན་ནུའི་བྱེད་སྒོ་སྟེ་རིག་རྩལ་དང་། ལུས་རྩལ། རོལ་རྩེད་སོགས་ཀྱི་
དུས་འདས་པ་དང་། སྤྱི་ལོ་༡༩༥༨ལོའི་ཟླ་བ་བཞི་པའི་ནང་རྒྱལ་ཡོངས་གཞོན་
ནུ་མཉམ་འབྲེལ་ཚོགས་པའི་འཐུས་མི་ཚོགས་ཆེན་ཐེངས་དང་པོར་ཞུགས་པ་མ་
ཟད། སླར་ཡང་ཧྲའན་ཡང་དང་། ཁྲང་ཁྲུན་སོགས་ལ་གཞོན་ནུའི་ལས་ཀ་
བྱེད་ཕྱོགས་ཐད་ཀྱི་བལྟ་བསྐོར་སློབ་སྦྱོང་དུ་འཁྲིད་གནང་བྱུང་།
དེ་རྗེས་སྤྱི་ལོ་ ༡༩༥༩ལོའི་ཟླ་བ་གསུམ་པའི་ཚེས་༢༢ཉིན་གོང་རིམ་གྱི་
བཀའ་ལྟར་ང་རང་སྨན་རྩིས་ཁང་དུ་མངགས་གཏོང་གནང་སྟེ་མཁས་དབང་
མཁྱེན་རབ་ནོར་བུའི་ཕྱག་རོགས་ཞུ་རྒྱུ་དང་། སྨན་རྩིས་ཁང་ཉམས་ཆག་མི་
ཡོང་བ་སོགས་ཀྱི་བཀའ་སློབ་ལྟར་ལོ་དེའི་ཟླ་བ་ལྔ་པའི་ཚེས་ཤར་བར་བསྡད་དེ་
གཅིག་ནས་སྨན་རྩིས་ཁང་དང་སློབ་དཔོན་དམ་པའི་སྐུ་གཟུགས་ལ་སྐྱོན་ཆག་
མེད་པ་དང་ཕྱོགས་མཚུངས་ནང་ཁུལ་གྱི་དཔེ་ཆ་དང་། སྐུ་འདྲ། སྨན་བཅོས་
25



ཆ་དཔྱད། དེ་བཞིན་སྨན་རྫས་ཁག་བཅས་པར་ཐོ་བཀོད་སྲུང་སྐྱོབ་བྱས་པ་
ཡིན། གཉིས་ནས་ཟླ་བ་གསུམ་པའི་ཚེས་ཉེར་བརྒྱད་ཉིན་དམག་དོན་བཀོད་
འདོམས་ཀྱི་དབུ་འཁྲིད་དམག་དཔོན་ཞུས་ཨད་མིན་གྱིས་ཐུགས་འཁུར་འོག་
ལྕགས་རི་གྲྭ་ཚང་ལ་ཚོན་ཁྲ་ཅན་གྱི་རྒྱུད་བཞིའི་སྨན་ཐང་ངོ་གྲངས་བརྒྱ་བཅུ་
ཐམ་པ་ཆ་ཚང་སྨན་རྩིས་ཁང་དུ་གདན་འདྲེན་ཞུས་པ་དང། གསུམ་ནས་སྨན་
རྩིས་ཁང་གི་སྒོ་བསྟེན་སྨན་ཁང་བར་མཚམས་ཆད་པ་དེ་དག་སློབ་དཔོན་མཁྱེན་
རབ་ནོར་བུ་མཆོག་དང། དགེ་རྒན་ཀུན་དགའ་ཕུན་ཚོགས་ལགས། བུད་
མེད་སྨན་པ་དབྱངས་དགའ་ལགས་བཅས་པའི་ཁར་ནོར་བུ་གླིང་ག་ནས་སྨན་པ་
མི་གྲངས་བདུན་ཙམ་གློད་འགྲོལ་ཞུས་ཏེ་གང་མགྱོགས་སྒོ་བསྟེན་སྨན་བཅོས་
ཕྱག་ལས་འགོ་བཙུགས་བྱས་པ་ཡིན། བཞི་ནས་སྨན་པ་ན་གཞོན་བཅུ་ལྷག་
ཙམ་ཡོད་པ་དེ་དག་མུ་མཐུད་ཡར་རྒྱས་ཡོང་ཐབས་ལ་ཐུགས་འཁུར་བྱས་ཏེ།
ཐ་ན་ཡི་གེ་འབྲི་ཀློག་གི་དགེ་རྒན་ཡན་ཆད་ཆེད་བཀོད་བྱས་ཏེ་གསོ་སྐྱོང་བྱས་པ་
ཡིན། དེ་མཚམས་བོད་ལ་དམངས་གཙོ་བཅོས་བསྒྱུར་བྱེད་རྒྱུའི་ལས་འགུལ་
འཚུགས་པར་བརྟེན་ངོས་རང་ལྷ་ས་གྲོང་ཁྱེར་ཨུ་ཡོན་ལྷན་ཁང་གིས་གཏན་
འབེབས་བཞིན་ལྷ་སའི་ལྷོ་ཕྱོགས་ཆུས་ཞེས་པར་བཏང་སྟེ་ངོ་རྒོལ་གསུམ་དང་
ཆག་ ཡངས་ གཉིས་ སོགས་ ཆབ་ སྲིད་ ལས་ འགུལ་ ནང་ ཞུགས་ ཏེ་ ཁྱོན་
༡༩༦༡ལོའི་ཟླ་བ་བཞི་པ་བར་སྡོད་དགོས་བྱུང་། སྤྱིར་བཏང་ངོས་རང་ལོ་ན་
ཆུང་ཞིང་ཉམས་མྱོང་ཞན་པོ་ཡིན་རུང་རྩ་བའི་རྩ་བ་ཆུང་དུས་ནས་སྨན་པ་རང་
ལ་སྦྱངས་བརྩོན་བྱས་པ་དང། གཞན་ཕན་གྱི་བསམ་པ་ཅུང་ཟད་ལྷན་སྐྱེས་སུ་
ཡོད་གཤིས་ཆབ་སྲིད་ཀྱི་རྩ་དོན་དང་མི་འགལ་བའི་ཐོག་ནས་མི་དམངས་མང་
ཚོགས་ནང་ དུ་བག་ཆགས་མི་ དམན་པ་བྱུང་སྟབས། ལྷོ་ཕྱོགས་ཆུས་མི་
26



མངས་སྲིད་གཞུང་ཐོག་མར་གསར་འཛུགས་བྱེད་སྐབས་ངོས་རང་ཆུས་ཀྲང་
ཞེས་པ་རྫོང་རིམ་པའི་ལས་བྱེད་ཀྱི་གོ་གནས་ལ་འདེམས་ཐོན་བྱུང་། སྤྱི་ལོ་
༡༩༦༡ལོའི་ཟླ་བ་ལྔ་པར་སློབ་དཔོན་མཁས་དབང་མཁྱེན་རབ་ནོར་བུ་མཆོག་
གིས་འབྲེལ་ཡོད་དབུ་འཁྲིད་ཁག་ལ་རེ་འདུན་གསུང་སྟེ་ངོས་རང་སྔོན་ནས་སྨན་
རྩིས་སློབ་གྲྭ་ཐོན་པ་དང་སློབ་ཕྲུག་ནང་ནས་དྲག་གྲས་ཡིན་ཚུལ། ལྷག་པར་
སློབ་དཔོན་མཁྱེན་རབས་ནོར་བུའི་ཕྱག་རོགས་དགོས་ཚུལ་སོགས་ཀྱི་རྒྱུ་རྐྱེན་
གནས་ལུགས་ཡང་ཡང་ཞབས་སྐུལ་མཛད་པར་བརྟེན་སླར་ཡང་སྒྲིག་འཛུགས་
ནས་ངོས་རང་སྨན་རྩིས་ཁང་དུ་ཐེངས་གཉིས་པ་གཏོང་གནང་མཛད་དོ།
ངོས་རང་སྨན་རྩིས་ཁང་དུ་སླེབས་མ་ཐག་སློབ་དཔོན་གྱི་དྲུང་དུ་ཞབས་
བཅར་ཞུས་ཏེ་སྔ་ཕྱིའི་གནས་ཚུལ་རྣམས་ཞིབ་ཅིང་ཕྲ་བ་སྙན་གསེང་ཞུ་སྐབས་
སློབ་དཔོན་གྱི་ཐུགས་ལ་སྔ་ཕྱི་མ་གཏོགས་ང་རང་ཕྱིར་ལོག་བྱེད་ངེས་ཡིན་པའི་
སྐོར་དང། དེང་སྐབས་སྨན་རྩིས་ཁང་གིས་མདུན་ལམ་ཇི་ཡོང་ལ་ཐུགས་
འཕྲལ་ཆེན་པོ་ཡོད་ཚུལ་གསུངས་པ་མ་ཟད་ཐུགས་སྲས་ཐུབ་བསྟན་ལྷུན་གྲུབ་
དང་བློ་བཟང་བརྟན་པ་རྣམ་གཉིས་སྐུ་ཚེར་བར་ཆད་བྱུང་བ་སོགས་ལས་བརྒྱུད་
འཛིན་ཐུབ་ངེས་ཀྱི་སློབ་མ་ཉིན་མོའི་སྐར་མ་ལྟར་ཤིན་ཏུ་དཀོན་པ་བཅས་ཀྱིས་
བཀའ་མོལ་གྱི་མཐའ་མཇུག་ལ་སློབ་དཔོན་ཉིད་ཀྱི་སྐུ་ཚེ་འདིར་སྨན་རྩིས་བསྟན་
པ་དང་ཉམས་ཐག་ནད་པའི་དོན་དུ་ཐུགས་དགྱེས་རྣམ་དག་གིས་ཕྱག་ལས་
གནང་བ་དེ་དག་ལ་ཐུགས་འགྱོད་མེད་ཚུལ་དང་། འོན་ཀྱང་གསར་བརྗེའི་འགྲོ་
སྟངས་དང་སྲིད་ཇུས་ཀྱི་འགྲོ་སྟངས་སྐོར་ལ་རྒྱུས་མངའ་མེད་སྟབས་ཕྱིས་འབྱུང་
སྨན་རྩིས་ཁང་འདི་བཞིན་གང་འདྲ་ཡོང་མིན་ཐུགས་ཁྲལ་ཡོད་པའི་སྐོར་གྱི་
བཀའ་མོལ་མང་པོ་གསུངས་དུས། ཁོ་བོས་གང་ཤེས་ཀྱིས་ཏང་གི་མཛད་
27



ཕྱོགས་དང་། མི་རིགས་སྲིད་ཇུས། ཆོས་དད་རང་མོས་སོགས་ཀྱི་མཛད་
ཕྱོགས་བཟང་པོའི་སྐོར་ལ་གསལ་བཤད་ཞུས་པར་དགྱེས་ཚོར་ཆེན་པོ་བྱུང་བ་
དང་སྦྲགས་ད་ནས་བཟུང་བུ་རང་ཡོད་ཙང་ང་རོང་བློ་བདེ་པོ་བྱུང་ཞེས་ཐུགས་
སྣང་སྤྲོ་པོ་གནང་གི་འདུག སྤྱིར་ན་བོད་དུ་དམངས་གཙོའི་གསར་བརྗེ་བྱས་པ་
དང་། ཆབ་སྲིད་ཀྱི་ལས་འགུལ་ཤུགས་དྲགས་སྤེལ་བའི་དབང་གིས་སྨན་རྩིས་
ཁང་དུའང་སྔར་དང་མི་འདྲ་བར་སྨན་རྩིས་འཆད་ཉན་དང་། ནད་པའི་འགྲོ་
དོན། ལས་བཟོའི་ཐོབ་ཐང་སོགས་འཐུས་ཚང་མེད་པ་མ་ཟད། སྲིད་གཞུང་
རྙིང་པའི་ལྷག་རོ་ལུས་པའི་ལས་ཁུངས་ལྟ་བུར་ཆ་བཞག་ནས་རེ་འགའི་སར་མི་
རིགས་སྲིད་ཇུས་དང་མི་མཐུན་པའི་མཐོང་ཆུང་གིས་སྣང་ཚུལ་ཡང་འདུག
དེར་བརྟེན་ཁོ་བོ་དང་། ལས་བྱེད་བློ་བཟང་ཀུན་མཁྱེན། ཡེ་ཤེས་བྱམས་པ།
བློ་བཟང་རིན་ཆེན་བཅས་པས་སྔོན་དུ་སྨན་རྩིས་ཁང་ལས་བཟོ་ཚོའི་འབྲུ་རིགས་
དང་། བུད་ཤིང་མཁོ་འདོན་བྱེད་རྒྱུ་གསར་བརྗེའི་ལས་ཁུངས་དང་སྤྱི་མཚུངས་
དགོས་ཚུལ་ལྷ་ས་གྲོང་ཁྱེར་དམག་དོན་བཀོད་འདོམས་ཨུ་ཡོན་ལྷན་ཁང་དང་
རིག་སློབ་ཁྲུའུ་ལ་སྙན་གསེང་ཞུས་ཏེ་ཐག་གཅོད་བྱུང་ནས་བཟུང་སྨན་ཁང་ནང་
གི་ལས་བཟོ་ཚོ་ཉང་རྭའི་ཆུ་འཁོར་དུ་རྩམ་པ་འཐག་མི་དགོས་པ་དང་འདམ་
རྭའི་ནང་གི་ལཱ་མག་གིས་མེ་ཤིང་བྱེད་མི་དགོས་པ་སོགས་བྱུང་སོང་། དེ་དུས་
སྨན་རྩིས་ཁང་གི་མིང་ལ་དམག་དོན་བཀོད་འདོམས་ལྷན་ཁང་གི་སྒོ་བསྟེན་སྨན་
ཁང་ཨང་གཉིས་པ་ཟེར་བ་ཙམ་ལས་
ས་དེ་མིན་གྱི་གནས་བབས་གང་ཡང་མེད་
སྟབས། ཁོ་བོས་ཀྲུང་གུང་ལྷ་ས་གྲོང་ཁྱེར་ཨུ་ཡོན་ལྷན་ཁང་གིས་ཧུའུ་ཅི་དང་པོ་
ཧཱའི་ཙུའུ་དབྱིང་ཞེས་པ་ཟིང་འཁྲུགས་གོང་ནས་གཞོན་ནུའི་ལས་ཁུངས་ཀྱི་དབུ་
འཁྲིད་ཡིན་པ་དང་། ཁོ་བོར་ཐུགས་བརྩེ་ཆེ་བས་སྨན་རྩིས་ཁང་འདི་ཉིད་
28



ཉམས་པ་སོར་ཆུད་དང་
། མི་ཉམས་གོང་འཕེལ་ཡོང་ཕྱིར་སྨན་རྩིས་ཁང་གིས་
སློབ་གྲྭ་བསྐྱར་གསོ་མ་བྱུང་རུང་སྨན་ཁང་གི་གནས་བབས་ཐོག་ནས་མང་
ཚོགས་ལ་ཕན་པ་དང་སྤྱི་ཚོགས་ལ་བག་ཆགས་བཞག་རྒྱུར་དགོངས་པ་ཆེ་བཞེས་
གནང་རྒྱུའི་ཁར་སྨན་རྩིས་རིག་གནས་འདི་བཞིན་བོད་མི་རིགས་ཀྱི་རྩ་ཆེའི་རིག་
གནས་ཀྱི་གྲས་ཞིག་ཡིན་པས། ཅི་ནས་ཀྱང་ཉམས་ཆག་མི་ཡོང་བ་ཐུགས་རྗེས་
གཟིགས་རོགས་གནང་ཞེས་ནན་ཏན་ཆེན་པོས་སྐྱབས་འཇུག་ཞུས་པ་ཡིན།
དེ་ཡིས་འབྲས་བུར་ལོ་དེའི་སྤྱི་ཟླ་དགུ་པའི་ནང་ལྷ་སར་ཐེངས་དང་པོའི་བོད་
སྨན་ཚོགས་འདུ་བསྐོང་ཚོགས་ གནང་བ་ དང་ཚོགས་ཆེན་ཐོག་ཧའི་ ཙུའུ་
དབྱིངས་སྐུ་ངོ་མས་གསུང་བཤད་གནང་སྟེ་བོད་ཀྱི་གསོ་རིག་ནི་བོད་མི་དམངས་
ཀྱིས་དུས་ཡུན་རིང་པོའི་ནང་ནད་རིགས་སྣ་ཚོགས་དང་འཐབ་རྩོད་བྱས་ནས་
བྱུང་བའི་སྨན་གཞུང་ཞིག་དང་། མེས་རྒྱལ་གསོ་རིག་ནོར་བུའི་བང་མཛོད་ནང་
གི་གྲུབ་འབྲས་གཙོ་བོ་ཞིག་ཡིན་སྟབས། དེ་དག་བརྒྱུད་འཛིན་དང་དར་སྤེལ།
ཕྱོགས་བསྒྲིགས་གོང་མཐོར་གཏོང་དགོས་པ་མ་ཟད་འཕྲོད་བསྟེན་ལས་ཀས་
ཆབ་སྲིད་ལ་ཞབས་འདེགས་དང་། མང་ཚོགས་ལ་ཞབས་འདེགས། ཐོན་
སྐྱེད་ལ་ཞབས་འདེགས། དེ་བཞིན་བོད་སྨན་ལས་རིགས་མཁན་ལ་ཏང་གི་
མཐུན་སྒྲིལ་བྱེད་ཕྱོགས་བཟུང་རྒྱུ་མ་ཟད་སྨན་རྩིས་ཁང་ཀྱང་ད་ནས་བཟུང་ལྷ་
ས་བོད་ལུགས་སྨན་ཁང་ཞེས་པར་མིང་བསྒྱུར་བྱེད་རྒྱུའི་གཏན་འབེབས་བཅས་
གསུངས་པ་དེས་ཚོགས་འདུར་ཞུགས་པའི་བོད་སྨན་འཐུས་མི་ཡོངས་ལ་སྐུལ་
ལྕག་དང་ཡིད་ཆེས་ཆེ་རུ་ཕྱིན་པ་མ་ཟད་མགྱོགས་མྱུར་སྨན་རྩིས་ཁང་ལ་བལྟ་
སྟངས་ཞན་པོ་ཡོད་པ་དེ་ཡང་གང་མགྱོགས་ཁྱད་གསོད་ཐུབ་སྟེ་ལྷ་ས་གྲོང་ཁྱེར་
ཁོངས་གཏོགས་ཀྱི་འཕྲོད་བསྟེན་འཐབ་ཕྱོགས་ཞིག་ཏུ་འགྱུར་སོང་། དེ་ལྟར་
29



ཏང་གིས་མཛད་ཕྱོགས་བཟང་པོ་དང། དབུ་འཁྲིད་རྣམ་པའི་ཐུགས་འཁུར།
མང་ཚོགས་ཀྱི་རྒྱབ་སྐྱོར་སོགས་ཀྱིས་སྨན་རྩིས་ཁང་གི་མཚན་སྙན་རིམ་བཞིན་
མཐོ་རུ་ཕྱིན་པ་དང་སྦྲགས་མཁས་དབང་མཁྱེན་རབ་ནོར་བུ་མཆོག་ལ་སྨན་
རྩིས་ཁང་གིས་ཡོན་ཀྲང་གི་དབུ་གནས་དང་། ཁོ་བོར་ཡོན་ཀྲང་གཞོན་པའི་གོ་
གནས་བསྐོ་གཞག་སྩལ་བ་དེ་འཕྲལ་སྨན་ཁང་གི་སྒོ་བསྟེན་གཤམ་དུ་སྤོས་ནས་
ཁོག་ནད་དང་། ཕྱི་བཅོས། བུད་མེད་ཕྲུ་གུ། སྨན་སྤྲོད་ཁང་སྡེ་ཁག་དང་ཨང་
ཀི་བཀག་ས་བཅས་པ་ཁ་ ཤས་གསར་བཙུགས་བྱས་ཏེ་སྨན་རྩིས་ཁང་དང་
ལྕགས་རིའི་གྲྭ་ཚང་གི་སྨན་གཞུང་རྒྱུགས་སྤྲོད་ཟིན་པའི་དགེ་རྒན་རྣམས་སྒྲིག་
འཛུགས་བྱས་ནས་གོང་གསལ་སྡེ་ཁག་སོ་སོའི་ནང་ལས་བཀོད་རྒྱབ་པ་མ་ཟད་
སྤྱི་ཚོགས་སྒང་ནས་དམངས་ཁྲོད་སྨན་པ་གནང་མཁན་ལྕགས་རིའི་དགེ་རྒན་
ལགས་དང་། རོང་བྱམས་ཆེན་སྨན་པ་བློ་བཟང་ཚུལ་
ཁྲིམས་ལགས་གཉིས་དང་། དེ་སྔ་སྨན་རྩིས་སློབ་གྲྭ་དངོས་སུ་ཐོན་པ་ལྷོ་ཁ་
གདེང་འགོ་ཆེའི་སྨན་པ་འགྱུར་མེད་ཆོས་དབང་ལགས་དང་། ལྷོ་ཁའི་སྨན་པ་
ཆུ་བཅོས་མཁས་པ་ཡོན་ཏན་ཚུལ་ཁྲིམས་ལགས། རྩིས་པའི་དགེ་རྒན་སྙེ་མོ་
རྒྱལ་བྱེད་དགོན་ནས་ཡིན་པ་ཡེ་ཤེས་ཆོས་འཕེལ་ལགས་བཅས་གླ་པའི་ཚུལ་
གྱིས་སྨན་རྩིས་ཁང་དུ་གདན་ཞུ་བྱས་པ་ཡིན། ལྷག་པར་སྤྱི་ཚོགས་རྙིང་པ་ལྟར་
སྨན་ འཐོག་སྐབས་སུ་འུ་ལག་བཀོལ་རྒྱུ་སྨན་བརྡུངས་བཟོ་པ་མི་དྲུག་རང་ཡུལ་དུ་
ཕྱིར་ལོག་ཕྱིན་པ་ཡིན་ཙང་། དེ་ནས་བཟུང་སྨན་ཁང་ནང་དུ་སྨན་བརྡུངས་
དང་། སྨན་འཐོག་སོགས་ཚང་མ་སྨན་ཁང་ནང་གི་སྨན་པ་ཐུན་མོང་ཐོག་ལས་
དོན་འགྲུབ་རྒྱུ་དང་སྒོ་བསྟེན་སྨན་བཅོས་ཀྱི་ལས་འགན་གྲུབ་པ་ཕུད། མཁས་
དབང་སློབ་དཔོན་ཡོན་ཀྲང་མཁྱེན་རབ་ནོར་བུའི་སྐུ་དྲུང་ནས་གསོ་རིག་གཞུང་
ཐུབ་བསྟན་ཚེ་རིང་
30



དང་ལག་ལེན་སྐོར་ལ་བཀའ་འཁྲིད་ཞུ་རྒྱུའི་གོ་སྐབས་ཀྱང་དམ་བཟུང་ཐུབ་པ་
བྱུང་ངོ། །ལོ་དེའི་ལོ་མཇུག་ཏུ་ལྕགས་རི་གྲྭ་ཚང་དང་སྨན་རྩིས་ཁང་ཁོངས་
ནས་སྨན་གཞུང་མ་ཐོན་པ་སློབ་མ་མི་གྲངས་ཉི་ཤུ་རྩ་ལྔ་ཡོད་པར་དགེ་རྒན་མི་
ཕམ་ཡེ་ཤེས་ལགས་ཆེད་འཛུགས་བྱས་ཏེ་སྔ་རྟིང་ཐོག་བོད་སྨན་གྱི་ཆེད་ལས་
སློབ་འབྲིང་དངོས་སུ་ཐོན་པའི་ལག་འཁྱེར་དང་མཁས་དབང་ཡོན་ཀྲང་མཁྱེན་
རབ་ནོར་བུ་མཆོག་གིས་ཕྱག་ཐམ་དང་ཁོ་བོའི་དམ་ཕྲུག་གིས་རྒྱབ་བསྣོན་བྱས་
པ་ཁུངས་སོ་སོར་གསོལ་རས་བསྩལ། སྤྱི་ལོ་ ༡༩༦༢ལོར་ཀྲུང་དབྱང་འཕྲོད་
བསྟེན་པུའུ་ནས་བོད་ཀྱི་གསོ་རིག་ལོ་རྒྱུས་ཞིབ་ཕྲ་ཞིག་བསྒྲིག་དགོས་པའི་སྐོར་
ལ་བཀའ་ཡིག་འབྱོར་བ་དང་
། དེའི་སྐོར་སློབ་དཔོན་མཁས་དབང་ཡོན་ཀྲང་
མཁྱེན་རབ་ནོར་བུ་མཆོག་དང་། དེ་མིན་རྩིས་དགེ་ཡེ་ཤེས་ཆོས་འཕེལ་སོགས་
ལ་ལོ་རྒྱུས་རྩོམ་འབྲི་ཇི་ལྟར་བྱ་དགོས་སྐོར་ལ་བཀའ་དྲི་བཀའ་སློབ་ཞུས་པ་མ་
ཟད་རང་ཉིད་ནས་ཀྱང་དུས་སྐབས་དམ་བཟུང་གིས་བོད་ཀྱི་གསོ་རིག་ལོ་རྒྱུས་
འཕེལ་རྒྱས་སྐོར་གྱི་ཡིག་རིགས་དང་དཔྱད་གཞི་འཚོལ་བསྡུ་བྱེད་རྒྱུའི་ལས་འགོ་
བརྩམས་ཐུབ་པ་བྱུང་བ་མ་ཟད། ཁྱད་པར་སྤྱི་ཟླ་བཅུ་པ་ཙམ་ལས་སྔར་བཟོས་
པའི་རིན་ཆེན་རཏྣ་བསམ་འཕེལ་རྫོགས་གྲབས་ཡོད་པ་དང་། མགྱོགས་མྱུར་
གསར་སྦྱོར་མ་བྱས་ཚེ་ཡོན་ཀྲང་དམ་པ་སྐུ་ན་མཐོ་བ་དང་སྐུ་ཁམས་མི་བདེ་བའི་
སྣང་ཚུལ་ཡོད་པར་དམིགས་ནས་མཁྱེན་ལྡན་སྤྱི་དང་། ཡང་སྒོས་ ཐུགས་
སེམས་རྣམ་པར་དཀར་བ་ཆ་པ་བསོད་ནམས་སྒྲོལ་མ་ལགས་ནས་ཡོན་ཀྲང་
ཆེན་མོར་རིན་ཆེན་རཏྣ་བསམ་འཕེལ་གསར་སྦྱོར་ཡོང་ཐབས་དང་སྨན་སྦྱོར་
ལག་ལེན་གྱི་ཁྱད་ཆོས་མཐའ་དག་སྔར་བཞིན་ཡོང་བའི་སྐྱབས་འཇུག་དབུ་
ཚུགས་ཡང་ཡང་གནང་བར་བརྟེན་ཡོན་ཀྲང་ཆེན་མོ་སྐུ་ཞིང་ལ་མི་ཕེབས་ཙམ་ལ་
31



རིན་ཆེན་རཏྣ་བསམ་འཕེལ་གྱི་སྦྱོར་ཚད་ཆ་ཚང་ཡོད་པའི་ཤོག་འདྲིལ་གཅིག
ཕྱི་རབས་ཀྱི་དོན་དུ་གསོལ་རས་སྩལ་བྱུང་། དེ་ནས་མི་རིང་བར་སྤྱི་ཟླ་བཅུ་
གཉིས་པའི་ཚེས་༢༨ཉིན་གྱི་ཐོ་རེངས་སྐབས་འགུལ་སྙིང་གི་སྙུང་གཞིས་རྐྱེན་
པས་གཟིམ་ཁྲི་མཐའ་ཅན་དུ་འགྱུར་སོང་། སྐབས་དེར་སློབ་དཔོན་གྱིས་སྐུའི་
རྗེས་འཇུག་ཆེད་དུ་སྨན་ཁང་ཚོགས་ཡོངས་ནས་སྨན་བླའི་མདོ་ཕྱོགས་དང་།
གཡུ་ཐོག་སྙིང་ཐིག་གི་ཆོ་ག། གཞན་ཡང་ཇོ་བོ་ཤཱཀྱ་རྣམ་གཉིས་དང་གདན་ས་
གསུམ་ལ་བསྙེན་བཀུར་མང་འགྱེད་དང་སྤྲང་སློང་ལ་སྦྱིན་གཏོང་སོགས་སྐུ་སྒེར་
གྱི་ཕྱག་དངུལ་དང་སྐུ་ཆས་སོགས་ནས་རྣམ་དཀར་དགེ་སྒྲུབ་བྱ་རྒྱུ་བཅས་ཁོ་བོ་
དང་སྐུ་མཆེད་ངག་དབང་ཕུན་ཚོགས་ལགས་དང་གོ་བསྡུར་གྱིས་ཞབས་འཇུག་
ཞུ་རྒྱུ་གནད་ལ་སྨིན་པ་བྱུང་སོང་
སྤྱི་ལོ་༡༩༦༣ལོའི་ཟླ་བ་དང་པོའི་ཟླ་མཇུག་ཙམ་ནས་གོང་གསལ་རིན་
ཆེན་རཏྣ་བསམ་འཕེལ་གྱི་སྦྱོར་ཚད་ཞལ་བཞེས་དང་བཅས་པ་གཞིར་བཟུང་
ནས་སྨན་རྒྱུ་གྲ་སྒྲིག་ཧུར་ཐག་བྱས་ཏེ་དཔེར་ན། རཏྣ་བསམ་འཕེལ་ནང་གི་
གཙོ་བོའི་སྨན་རྒྱུ་རིན་ཆེན་སྤྱི་དང་གཟི་རིགས་སྣ་ཚོགས་མཁོ་སྒྲུབ་བྱེད་སྐབས་
ལྷ་ས་ཡུལ་ཟོག་ཐོན་རྫས་ཀུང་སི་ནས་གཟི་རིགས་སྣ་ཚོགས་རྩྭ་རས་ཕད་ཁོག་
གང་དང། དེ་མིན་པུ་ཤེལ་དང། མརྒཏེ། གཡུ་བྱུར་སོགས་སྤུས་དག་མང་པོ་
མཁོ་སྒྲུབ་བྱས་པ་དེ་རྣམས་སྔར་གྱིས་ལོ་རྒྱུས་གང་གི་སྐབས་སུའང་རྒྱུ་ཆ་ཕུན་
སུམ་ཚོགས་པ་དེ་འདྲ་བྱུང་མྱོང་མེད་ལ་ག
ད་ལ་གཟི་རིགས་དེ་ཚོའི་ལྷག་མ་དེང་གི་དུས་
སུའང་སྨན་སྦྱོར་སྐབས་སུ་བེད་སྤྱོད་བྱེད་བཞིན་མཆིས་ཡོད། གོང་གསལ་སྨན་
རྒྱུ་བཙལ་འཚོལ་བྱེད་པ་དང་ཆབས་ཅིག་སྔར་སྲོལ་ལྟར་རཏྣ་བསམ་འཕེལ་ནང་
དུ་སྐྱེ་བདུན་སྐུ་ཤ་དང་གངས་ཅན་རིགས་གསུམ་མགོན་པོའི་སཙྪ། རྒྱལ་བ་
32



གཡའ་བཟང་པ་དང་། ཆོས་རྒྱལ་བྱ་པ་རྣམ་གཉིས་ཀྱི་གཟའ་སྒྲུབ་གནང་བའི་
སྦྲ་ཚལ་དང་ཡུངས་ཀར། གཞན་ཡང་རྒྱལ་བ་ཀློང་ཆེན་པའི་དབུ་ཀླད་རིལ་བུ་
དང་ཞ་ལུའི་འཕྲུལ་རིལ་སོགས་སྲིད་ན་དཀོན་པའི་བྱིན་རྟེན་རྩ་ཆེན་རྣམས་ཀྱང་
གང་ཐུབ་ཅི་ཐུབ་ཀྱིས་ཕབ་རྟ་བྱས་པ་སོགས་འཕྱུག་ལྷད་མེད་པའི་སྒོ་ནས་སྨན་
གཉེར་ཐབས་མཁས་ཕུན་ཚོགས་དང་། ཐུབ་བསྟན་སྐལ་བཟང་ ཡེ་ཤེས་
རྒྱལ་མཚན་སོགས་པས་འགན་འཁུར་བླངས་ཏེ་སྔོན་ཆད་ལས་ལྷག་པའི་རིན་
ཆེན་རཏྣ་བསམ་འཕེལ་ཚད་ལྡན་སྦྱར་ཐུབ་པ་བྱུང་འཕྲལ་སྤྱི་ཚོགས་སྒང་དང་
མང་ཚོགས་ནང་ལག་རྒྱུན་ཆད་ཉེན་ཡོད་པའི་བློ་དོགས་དེ་ཡང་བསངས་ཐུབ་པ་
བྱུང་སོང་།
སྤྱི་ཟླ་གཉིས་པའི་ནང་ལྷ་ས་གྲོང་ཁྱེར་ཨུ་ཡོན་ལྷན་ཁང་ནས་སྨན་རྩིས་
ཁང་གི་འགོ་འཁྲིད་ལ་ཤུགས་སྣོན་ཡོང་ཕྱིར་ཁོ་བོར་ཡོན་ཀྲང་རྒན་པའི་ལས་
གནས་དང་
། མཁས་དབང་ངག་དབང་ཆོས་གྲགས་མཆོག་དང་མཁས་དབང་
ཀུན་དགའ་ཕུན་ཚོགས་རྣམ་གཉིས་ལ་ཡོན་ཀྲང་སྐུ་གཞོན་གྱི་གོ་གནས་བསྐོ་
གཞག་བསྩལ། ལོ་དེའི་ཟླ་བ་བཞི་པའི་ནང་ཡོན་ཀྲང་དམ་པའི་སྐུ་ཆས་ཁོངས་
ནས་གོས་ཆེན་དང་ཁྲུའུ་ཙེ་ཁག་གཅིག་བདེ་སྤྱོད་བྱས་ཏེ། དེ་སྔོན་ལྕགས་པོ་རི་
ནས་གདན་དྲངས་པའི་རྒྱུད་བཞིའི་སྨན་ཐང་ངོ་གྲངས་བརྒྱ་བཅུ་ཐམ་པའི་གོས་
གཤམ་དང་ཞལ་ཁེབས་བརྗེས་ཏེ་སྨན་རྩིས་ཁང་
རྩིས་ཁང་གིས་གཙོ་བོའི་རིག་དངོས་གྲས་
སུ་ཉར་ཚགས་བྱས། ཡོན་ཀྲང་དམ་པ་ཞིང་ལ་མི་ཕེབས་གོང་སྨན་རྩིས་ཁང་གི་
བརྒྱུད་འཛིན་སློབ་མའི་སྐོར་ལ་ཐུགས་འཁུར་ཆེ་བཞེས་གནང་སྟེ་ལྷ་ས་གྲོང་ཁྱེར་
གྱི་ཧྲེ་ཀྲང་མཚོ་སྒོ་དོན་གྲུབ་ཚེ་རིང་དང་། ཧྲུའུ་ཅི་ཧཱའི་ཙུའུ་དབྱིང་། རང་སྐྱོང་
ལྗོངས་ཏང་ཨུའི་ཧྲུའུ་ཅི་སྐུ་གཞོན་ཀོ་ཤི་ལན། སྒྲིག་འཛུགས་པུའུ་ཡིས་པུའུ་ཀྲང་
33



ཧུད་དབྱིའི་རན། གུང་གཞོན་སྡེ་ཚོགས་ཀྱི་ཧྲུའུ་ཅི་པའོ་དབྱིའི་ཧྲན་བཅས་ལ་
ཐུགས་རེ་བཅོལ་ཏེ་ཕྱིན་ཆད་ཀྱི་སློབ་ཕྲུག་རྣམས་རིག་གནས་ཀྱིས་རྨང་གཞིའི་
ངེས་ཅན་ཡོད་པ་ཞིག་དང་། དེ་ཡང་སློབ་འབྲིང་སློབ་མའམ་རྒྱལ་གཅེས་ཡར་
ཐོན་གྱི་བུ་ཕྲུག་གཞན་ཡང་གདན་ས་གསུམ་གྱི་གྲྭ་གཞོན་སོགས་ཚུད་ པའི་
བརྒྱུད་འཛིན་པ་གསོ་སྐྱོང་ལེགས་པོ་དགོས་ཚུལ་གྱིས་ཞལ་འཆེམས་འཇོག་
གནང་མཛད་པ་ལྟར་སྤྱི་ཟླ་དགུ་པའི་ཟླ་མཇུག་ཙམ་ལ་ལྷ་ས་དམའ་རིམ་སློབ་
འབྲིང་ཐོན་པ་མི་གྲངས་བཅུ་དང་། དེ་ནས་རིམ་གྱིས་ལོ་དེའི་ལོ་མཇུག་དང་ཕྱི་
ལོའི་ལོ་འགོ་བར་དུ་ལྗོངས་འཐབ་ཕྱོགས་གཅིག་གྱུར་པུའུ་ནས་གདན་ས་གསུམ་
དང་ཡར་ཐོན་གྱི་བུ་ཕྲུག་བཅས་ཁྱོན་བསྡོམས་སྨན་སློབ་བཞི་བཅུ་ལྷག་ཙམ་
གཏོང་གནང་མཛད། དེ་དུས་སྨན་རྩིས་ཁང་ནས་དགེ་རྒན་ལྷུན་གྲུབ་བསྟན་
དར་དང་བསམ་གཏན་གཉིས་ཟུར་འཐེན་བྱས་ཏེ་སློབ་མ་ཚོ་སྔ་དགོང་གཉིས་ལ་
ནུས་ཤུགས་ཡོད་ཚད་ཀྱི་བློ་འཛིན་དང་། ཉིན་མོ་སྨན་དཔེ་དང་རིག་གཞུང་
སློབ་སྦྱོང་གི་བྱེད་སྒོ་རྣམས་ཧུར་བརྩོན་ངང་འགོ་བཙུགས་བྱས། འོན་ཀྱང་
སྐབས་དེའི་གཡོན་ཐལ་གྱི་ཤུགས་རྐྱེན་འོག་སློབ་ཕྲུག་ཚོ་ལས་ཕྱེད་སློབ་ཕྱེད་བྱེད་
རྒྱུར་གོང་ནས་བཀའ་ཕེབས་པ་ལྟར་དུས་ཚོད་མང་དག་ཞིག་ངལ་རྩོལ་ཐོག་ཏུ་
བེད་སྤྱོད་མི་བྱེད་ཐབས་མེད་ཀྱི་གནས་སུ་གྱུར་ནས་སློབ་སྦྱོང་ཐོག་འགོག་རྐྱེན་
མི་ཉུང་བ་ཞིག་བྱུང་སོང་།
སྤྱི་ལོ་༡༩༦༥ལོའི་ཟླ་གསུམ་པ་ཙམ་ནས་བོད་རང་སྐྱོང་ལྗོངས་དངོས་སུ་
བཙུགས་རྒྱུའི་ཆེད་དུ་མི་དམངས་ལམ་ཞེས་པ་གསར་བཟོ་དང་ལམ་གཡས་
གཡོན་འཁེལ་སར་ལས་ཁུངས་དང་ཚོང་ཁང་ སོགས་གསར་རྒྱག་བྱེད་རྒྱུའི་
འཆར་འགོད་ཡོད་པ་ལྟར་ང་ཚོ་སྨན་རྩིས་ཁང་རྙིང་པའི་མདུན་ངོས་ས་སྟོང་ལ་
34



སྒོ་བསྟེན་སྨན་ཁང་གསར་རྒྱག་གིས་ལས་གྲྭ་དངོས་སུ་འགོ་བཙུགས་པ་དང་
ཕྱོགས་མཚུངས་སྨན་རྩིས་ཁང་རྙིང་པའི་མདུན་ངོས་སུ་སྨན་པའི་ལས་ཤག་
དང་། ནད་ཁང་། སྒོ་རྭ་སོགས་གསར་རྒྱག་བྱས་ཏེ་ནད་ཁྲི་སུམ་ཅུ་སོ་གཉིས་
ཡོད་པར་ནད་ཁང་པུའུ་ཞེས་པ་གསར་འཛུགས་མཛད་དེ་སྤྱི་ཟླ་དྲུག་པ་ཙམ་
ནས་རང་སྐྱོང་ལྗོངས་དངོས་སུ་ཚུགས་པར་ལེགས་སྐྱེས་འབུལ་ཆེད་མི་དམངས་
སྨན་ཁང་ནས་ཕྱི་ལུགས་སྨན་པ་དང་ཀྲུང་དབྱིའི་སྨན་པ་མི་གསུམ་དང་། པེ་
ཅིན་ནས་སྨན་རྫས་ཞིབ་འཇུག་སོའོ་ཡིས་ཤའོ་བད་ཀན་དང་། དེའི་ཁར་ཡོན་
ཀྲང་སྐུ་གཞོན་ཀུན་དགའ་ཕུན་ཚོགས་མཆོག་དང་ ཡོན་ཀྲང་སྐུ་གཞོན་ངག་
དབང་ཆོས་གྲགས། དགེ་རྒན་ཐུབ་བསྟན་ཚེ་རིང་དང་ཁོ་བོ་བཅས་པས་དུས་
ཡུན་ཟླ་གསུམ་ལྷག་ཙམ་རིང་མཉམ་ལས་བྱས་ཏེ་《བོད་ཀྱི་གསོ་རིག་དང་སྨན་
རྫས་ལ་ཐོག་མའི་བརྟག་དཔྱད་བྱས་པ་》ཞེས་པ་རྒྱ་བོད་ཤན་སྦྱར་གྱི་ཐོག་ནས་
དཔེ་སྐྲུན་བྱས་པ་མ་ཟད་སྨན་རྫས་ཀྱི་འདྲ་དཔེ་སྤྱི་དང་ཁྱད་པར་སྔོ་སྨན་གྱི་
རིགས་ལ་རྒྱ་བོད་གཉིས་ཀྱི་སྨན་མིང་བཀོད་པ་དང་སྨན་སྣ་མི་ཉུང་བ་ཞིག་ལ་
རྒྱལ་སྤྱིའི་ཐ་སྙད་བཀོད་པ་མ་ཟད། ཐེངས་དང་པོ་ཡིན་པའི་བཀྲམ་སྟོན་ཁང་
དུ་རང་སྐྱོང་ལྗོངས་ཚུགས་པའི་རྟེན་འབྲེལ་སྐབས་ཀྲུང་དབྱང་འཕྲོད་བསྟེན་
པུའུ་དང་ཞིང་ཆེན་འགའ་ཤས་ཀྱི་སྐུ་ཚབ་གཟིགས་བསྐོར་གནང་སྐབས་བོད་ཀྱི་
གསོ་རིག་དང་སྨན་རྫས་ཀྱི་ཁྱད་ཆོས་ཕུན་སུམ་ཚོགས་པ་རྣམས་ལ་ཐུགས་ཡིད་
འཕྲོག་པ་དང་བསྔགས་བརྗོད་ཆེན་པོ་གནང་གི་འདུག
སྤྱི་ལོ་༡༩༦༦ལོའི་ཟླ་བ་དྲུག་པ་ཙམ་ནས་ལྷ་ས་གྲོང་ཁྱེར་གྱི་ལས་ཁུངས་
ཁག་ནང་གཙང་བཤེར་ཆེ་བ་བཞིའི་ལས་འགུལ་ཚུགས་པ་དང་སྨན་རྩིས་ཁང་
ལའང་གོང་རིམ་ནས་ལས་དོན་ཚོགས་ཆུང་མངགས་གཏོང་བྱས་ཏེ་མང་ཚོགས་
35



སྐུལ་སློང་བྱེད་རྒྱུ་སོགས་ཀྱིས་ལས་ཀ་འགོ་བཙུགས། ཟླ་བ་བདུན་པའི་ཚེས་
ཤར་ནས་རྒྱལ་ཡོངས་སུ་རིག་གནས་གསར་བརྗེ་ཆེན་པོ་འགོ་ཚུགས་ཏེ་པེ་ཅིན་
དུ་ཁྱིམ་གསུམ་གྲོང་ཚོ་ཟེར་བ་དང་ལྷ་སར་ཅིང་ཧྲའི་ནག་ཐིག་ཟེར་བ་སོགས་
གསར་བརྗེར་ངོ་རྒོལ་བྱེད་མཁན་གྱི་སྒྲིག་འཛུགས་ཐེར་འདོན་བྱས་རྗེས་སྨན་
ཁང་ནང་དུའང་གྲལ་རིམ་འཐབ་རྩོད་ཀྱི་ཁ་གཅོད་ཕྱེ་རྒྱུའི་འབུལ་སྐུལ་འོག
དང་ཐོག་ཡོན་ཀྲང་སྐུ་གཞོན་ཀུན་དགའ་ཕུན་ཚོགས་དང་། ངག་དབང་ཆོས་
གྲགས། ཁོ་བོ་གསུམ་ལ་ངོ་རྒོལ་དང་དཀར་ཞིང་མཁས་པའི་ལམ་དུ་འགྲོ་
མཁན་གྱིས་ཚབ་བྱེད་ཡིན་ཚུལ་སོགས་ལ་བརྙས་ནས་ཡིག་ཆེན་ཚགས་པར་མང་
དག་བྲིས་ཏེ་འཐབ་རྩོད་ཀྱི་མདུང་རྩེར་གཏད་བྱུང་། དེ་རྗེས་གསར་བརྗེའི་
ལས་འགུལ་གཏིང་ཟབ་ཏུ་སྤེལ་རྒྱུའི་སྐོར་ལ་ཀྲུང་དབྱང་གི་ཡིག་ཆ་དང་ཚགས་
པར་ཐོག་གིས་སྙིང་དོན་ལྟར་ལས་ཁུངས་ཁག་ལ་རིག་གནས་གསར་བརྗེའི་འགོ་
འཁྲིད་ཚོགས་ཆུང་བཙུགས་པའི་ཁར་དམར་སྲུང་དམག་གི་སྒྲིག་འཛུགས་རྒྱ་
ཆེར་ཕྱིན་ནས་ལས་ཁུངས་མང་བས་དབང་ཆ་འཕྲོག་ལེན་བྱེད་སྐབས་དགེ་འོས་
སློབ་གྲྭ་ཆེན་མོའི་དམར་སྲུང་དམག་ཡོང་ནས་ལྷ་ས་སྨན་རྩིས་ཁང་ཞེས་པའི་སྒོ་
བྱང་ཕབ་སྟེ་ངལ་རྩོལ་མི་དམངས་སྨན་ཁང་ཞེས་པའི་མིང་བསྒྱུར་བྱས་པ་མ་ཟད་
ངོས་རང་ཡང་འགོ་འཁྲིད་སྤྱི་དང་འདྲ་བར་ཟུར་ཕུད་བྱས་ཏེ་འགོ་འཁྲིད་ལས་
གནས་དང་ཁ་བྲལ་དགོས་བྱུང་། སྐབས་དེར་རྙིང་པ་བཞི་གཏོར་དགོས་པའི་
འབོད་སྐུལ་འོག་སྨན་ཁང་ནང་དུའང་སྨན་རྩིས་རིག་གནས་སྐོར་གྱི་དཔེ་ཆ་
དང་ པར་ཤིང། ཐང་ག་སོགས་མེ་བསྲེགས་བཏང་ནས་གོད་ཆགས་ཆེན་པོ་
བྱུང་བ་མ་ཟད་ཁོ་བོའི་ཁྱིམ་ལ་ཡོད་པའི་དཔེ་ཆ་མང་དག་ཡོད་པ་དེ་དག་ཀྱང་མེ་
བསྲེགས་དང་ལྷ་སའི་གཙང་ཆུར་བཤམ་དགོས་བྱུང་སོང་། མི་རིང་བར་བོད་ཀྱི་
36



འགོ་འཁྲིད་ཀྲང་གོ་ཧྭ་ཞེས་པས་པེ་ཅིན་ནས་ཁ་པར་བཏང་སྟེ་ཀྲོའུ་ཙུང་ལིའི་
བཀའ་སློབ་ལྟར་རྩེ་ཕོ་བྲང་དམར་པོ་དང་ཇོ་ཁང་གཉིས་སྲུང་སྐྱོབ་དགོས་ཚུལ་
དང་། ཕྱོགས་མཚུངས་ཀྲང་གོ་ཧྭ་རང་གིས་ཁ་པར་ཐོག་ནས་བོད་ཀྱི་སྨན་རྩིས་
དཔེ་ཆ་སོགས་གཏོར་བཤིག་མི་ཡོང་བ་བྱེད་དགོས་པའི་བཀའ་སློབ་གནང་བར་
བརྟེན་ཚོན་ཁྲ་ཅན་གྱི་སྨན་ཐང་བརྒྱ་ཅུ་ཆ་ཚང་དང་ མེ་བསྲེགས་གཏོང་
འཕྲོས་ལུས་པའི་སྨན་རྩིས་དཔེ་ཆ་རྣམས་གཏོར་བཤིག་མི་ཡོང་བའི་ཕན་འབྲས་
ཐོན་སོང། དེ་ཡང་ཇི་སྐད་དུ། ལུས་ཅན་རྣམས་ཀྱི་ལས་འདི་ནི། སྐལ་པ་
བརྒྱར་ཡང་ཆུད་མི་བཟའ། ཚོགས་ཞིང་དུས་ལ་བབས་པ་ན། འབྲས་བུ་སྨིན་
པ་ཉིད་དུ་འགྱུར་ཞེས་གསུངས་པ་ལྟར་ལས་དབང་རྣམ་སྨིན་གྱིས་ཉེར་ལེན་ལྡོག་
ཏུ་མེད་པས་ཁོ་བོ་ཙམ་མ་ཟད། བཟའ་ཟླ་བུ་ཕྲུག་དང་བཅས་པར་ལུས་སེམས་
གཉིས་ཀྱི་སྡུག་བསྔལ་མྱོང་དགོས་བྱུང་བ་ནི་བལྟ་སྨོས་ཀྱང་ཅི་དགོས། སྤྱི་ལོ་
༡༩༧༡ལོར་ཆབ་སྲིད་ལས་འགུལ་གྱིས་འཐབ་རྩོད་དང་གཙང་བཤེར་ཚར་རྗེས་
ངོས་ལ་བལྟ་སྟངས་ཕྲན་བུ་འགྱུར་ཀྱང་འདི་བྱས་ཀྱི་ཐག་གཅོད་མ་བྱུང་བར་
བརྟེན་སྒོ་བསྟེན་སྨན་ཁང་གི་ཨང་ཀི་བཀག་མཁན་བྱེད་བཅུག་པ་དང་སྤྱི་ལོ་
༡༩༧༢ལོར་བོད་ཀྱི་ལོ་ཐོ་རྩོམ་སྒྲིག་ཁང་གི་རྩིས་པ་དང་མཉམ་དུ་ངོས་རང་
བཏང་སྟེ་ཆུ་གླང་ལོ་ཐོའི་རྩོམ་སྒྲིག་གི་ལས་འགན་འཁུར་བ་ཡིན།
སྤྱི་ལོ་༡༩༧༣ལོ་ནས་ ༡༩༧༤ལོའི་མཇུག་བར་ལོ་ཐོ་རྩོམ་སྒྲིག་ཁང་དུ་
བསྡད་ནས་གཙོ་བོ་ལོ་ཐོ་རྩོམ་སྒྲིག་དང་། དེ་ཞོར་ཞིང་འབྲོག་རྒན་རབས་མྱོང་
བ་ཅན་དང་སྔགས་འཆང་རྩིས་པ་ཚོའི་སར་ནས་བསྐྱར་གསོ་བྱས་པའི་ལོ་ཐོའི་
ནང་དོན་ཁག་དང་སོ་ནམ་འདེབས་ཕྱོགས་གཞན་ཡང་གནམ་གཤིས་སྔོན་བ
ཐིག་པོ་ཡོད་མེད་སྐོར་ལ་བསམ་འཆར་བསྡུ་ལེན་དང་དུས་མཚུངས་མང་ཚོགས་
37



ཁྲོད་དུ་དགུན་དཔྱད་བརྟག་པ་དང་། བྱ་ཞག་བརྟག་པ། སྐར་མར་བརྟག་པ་
སོགས་ཀྱི་མྱོང་སྦྱངས་ཇི་ཡོད་བསྡུ་ལེན་ཆེད་དུ་གཞིས་རྩེ་དང་། རྒྱལ་རྩེ་གཙོ་
བོར་བྱས་ཏེ་རྟོག་ཞིབ་བྱེད་པར་ངོས་དང་རྩིས་པ་ངག་བཟང་པོ་ལགས་དང་།
སྐལ་རྡོར་གསུམ་བསྐྱོད་པ་དེས་ལོ་ཐོའི་ནང་དོན་ལེགས་བཅོས་དང་ཁ་སྐོང་ཇི་
ལྟར་དགོས་མིན་བཅས་པར་ཕན་འབྲས་མངོན་གསལ་དོད་པོ་ཐོན་བྱུང་། སྤྱི་
ལོ་༡༩༧༥ལོའི་ཟླ་བ་གསུམ་པའི་ནང་ལྷ་ས་གྲོང་ཁྱེར་འཕྲོད་བསྟེན་སློབ་གྲྭར་
བོད་སྨན་འཛིན་གྲྭ་ཁག་གཉིས་ཡོད་པར་བོད་ཀྱི་གསོ་རིག་སློབ་དེབ་རྩོམ་སྒྲིག་
བྱས་ཏེ་སློབ་འཁྲིད་བྱེད་རྒྱུའི་འཆར་གཞི་ཡོད་པ་ལྟར་སློབ་གྲྭ་ནས་གྲོང་ཁྱེར་
འཕྲོད་བསྟེན་ཅུས་ལ་རེ་འདུན་ཞུས་ཏེ་སྨན་རྩིས་ཁང་ནས་དགེ་རྒན་གདན་ཞུ་
བྱས་ཏེ་སློབ་དེབ་རྩོམ་སྒྲིག་འགོ་བཙུགས་ཡོང་བ་ཞུས་དོན་བཞིན་སྐབས་དེར་
སྨན་རྩིས་ཁང་གིས་ཁོ་བོར་དམིགས་འཛུགས་བྱས་ཏེ་ཨུ་ཚུགས་ཆེན་པོས་འཕྲོད་
བསྟེན་སློབ་གྲྭར་འགྲོ་དགོས་གསུངས་པ་དང༌། ཁོ་བོས་སྔོན་ཆད་ཀྱིས་སྐྱོན་
ཆའི་ཉེས་མིང་བཀལ་བར་མཇུག་བསྡོམ་མ་བྱུང་བར་འཕྲོད་བསྟེན་སློབ་གྲྭར་
འགྲོ་འདོད་མེད་ཚུལ་ཞུས་པ་མ་ཟད། ལྷག་པར་སློབ་དེབ་ཕྱོགས་བསྒྲིགས་བྱེད་
རྒྱུར་རང་གིས་དེ་སྔོན་བསླབ་པ་རྣམས་ཕལ་ཆེར་བརྗེད་ངད་ཀྱི་དབང་དུ་སོང་བ་
མ་ཟད་སློབ་དེབ་འབྲི་སྐབས་ནང་དོན་ལ་འགྲིག་མིན་བྱུང་ཚེ་ནོར་འཁྲུལ་གྱི་སྟེང་
དུ་ནོར་འཁྲུལ་ཡོང་རྒྱུ་གདོན་མི་ཟ་བ་བཅས་ཀྱི་སྐོར་སྒྲིག་འཛུགས་ལ་རེ་འདུན་
ཞུས་ཀྱང་འགྱུར་ལྡོག་མ་བྱུང་སྟབས། མཐའ་མཇུག་ང་རང་འུ་ཐུག་ཐབས་བྲལ་
གྱི་ངང་ནས་ལྷ་ས་གྲོང་ཁྱེར་ཨུ་ཡོན་ལྷན་ཁང་གི་ཧྲུའུ་ཅི་སྐུ་གཞོན་ཀྲའོ་ཡུས་ཐང་
ཞེས་པ་བཙལ་ནས་སྔ་ཕྱིའི་ཡོང་རྐྱེན་དང་ད་ལྟའི་གནས་བབས་བཅས་རྒྱུ་རྐྱེན་
མང་པོ་དྲངས་ནས་དགོངས་ཞུ་མཐའ་སྐྱེལ་ཞུས་པ་ཡིན། དུས་དེར་ཀྲའོ་ཧྲུའུ་
38



ཅི་ནས་འཕྲོད་བསྟེན་སློབ་གྲྭའི་བོད་སྨན་འཛིན་གྲྭར་སློབ་དེབ་འདི་ཡིན་མེད་
པར་དུས་ཚོད་གང་ཙམ་སོང་བ་དང་། དོན་ཆེན་འདི་འདྲ་དེ་མུར་བཞག་ཚེ་
བོད་ལུགས་གསོ་རིག་གི་བརྒྱུད་འཛིན་སྤྱི་དང་། ལྷག་པར་ད་ལྟའི་བོད་སྨན་
སློབ་མཁན་གྱི་སློབ་ཕྲུག་ཚོར་བོད་ལུགས་གསོ་རིག་སྐོར་གྱི་ཤེས་ཡོན་སྦྱངས་རྒྱུར་
ཐད་ཀར་ཤུགས་རྐྱེན་ངན་པ་ཐེབས་རྒྱུ་དང་། ད་ལམ་སྒྲིག་འཛུགས་ནས་སློབ་
དེབ་བཟོ་རྒྱུའི་ལས་འགན་སྤྲད་པ་དེ་དག་ཁས་ལེན་མ་བྱས་ན་སྒྲིག་འཛུགས་ལ་
རྣམ་འགྱུར་གྲང་མོ་བསྟན་པར་འགྲོ་རྒྱུ་ཡིན་པས། ངེས་པར་དུ་ལས་འགན་
བླངས་དགོས་པ་དང་བྱ་བ་བདེ་བླག་ངང་ནས་དོན་སྨིན་ཡོང་རྒྱུར་དབུ་འཁྲིད་
ཀྱིས་ཡིད་ཆེས་ཡོད་ཚུལ་སྐོར་དང། དེ་བཞིན་ཁོ་བོར་སྲིད་ཇུས་དོན་འཁྱོལ་
བྱེད་རྒྱུའི་སྐོར་ལ་གང་ཐུབ་ཅི་ཐུབ་ཀྱིས་ཐག་གཅོད་བྱེད་རྒྱུ་བཅས་ཀྱི་བཀའ་མོལ་
གསུངས་པར་གུས་ནས་ཡིད་ཆེས་བྱས་ཏེ་འཕྲོད་བསྟེན་སློབ་གྲྭར་བསྐྱོད་པ་ཡིན།
འོན་ཀྱང་རིག་གནས་གསར་བརྗེའི་ཛ་དྲག་གིས་གནས་ཚུལ་རྩ་བའི་ཆ་ནས་
སྔར་བཞིན་གནས་པ་མ་ཟད། འབྱོར་མེད་གྲལ་རིམ་གྱི་སྲིད་དབང་སྒེར་འཛིན་
སྟེང་གི་བཀོད་པ་དང་རིག་གནས་ཁྱབ་ཁོངས་བཅས་པར་ལག་བསྟར་བྱེད་རྒྱུའི་
སྐོར་ལ་དམ་འཛིན་ཤུགས་ཆེན་བྱེད་བཞིན་ཡོད་པས། ཁོ་བོའི་ཡིད་ལ་ད་རེས་
སློབ་དེབ་རྩོམ་སྒྲིག་བྱེད་པའི་ནང་ཡང་བསྐྱར་ནོར་འཁྲུལ་མི་ཡོང་བ་དུས་དང་
རྣམ་པ་ཀུན་ཏུ་ཟབ་ནན་བྱེད་རྒྱུའི་དམ་བཅའ་བཞག་ནས་ལས་འགོ་འཛུགས་
རྒྱུར་གྲ་སྒྲིག་བྱས་པ་ཡིན། དེ་དུས་བོད་སྨན་འཛིན་གྲྭར་སློབ་རྒྱུའི་སློབ་དེབ་རྩ་
རྒྱུད་དམ་བོད་སྨན་གྱི་གཞི་རྩའི་ཤེས་བྱ་ཞེས་པ་སྨན་རྩིས་ཁང་ནས་མ་ཟིན་ཞིག་
བྲིས་ཡོད་པ་དེ་དག་གི་མཇུག་བསྐྱལ་སྐབས་ལས་རོགས་སུ་བྱམས་པ་རིག་
འཛིན་ལགས་ཡིན། དེ་ནས་རིགས་པའི་གཞུང་ལུགས་ཐད་ལ་བཤད་རྒྱུད་ཀྱི་
39



ནང་དོན་ཁག་ནས་གྲུབ་པ་ལུས་ཀྱི་གནས་དང་འཕེལ་འགྲིབ་ནད་ཀྱི་གནས་
གཉིས་སྔོན་དུ་རྩོམ་སྒྲིག་བྱེད་དགོས་རུང་། དེ་དུས་གཡོན་ཐལ་ལམ་ཕྱོགས་ཀྱི་
ཤུགས་རྐྱེན་གནས་ཡོད་པར་བརྟེན་སྨན་རྩིས་ཁང་དུ་ཡོད་པའི་རྒྱུད་བཞི་དེའང་
པར་བསྐྲུན་བྱེད་མི་ཆོག་པ་དང་། སྨན་པ་འགའ་ཤས་ཀྱི་ཉར་ཚགས་བྱས་པའི་
སྨན་དཔེ་ཉུང་ཤས་དེ་རྣམས་ཀྱང་མངོན་གསལ་ཆེན་པོས་བལྟ་ཀློག་བྱེད་མི་
ནུས་པའི་ཁར་ཕན་ཚུན་གཡར་རེས་བྱེད་རྒྱུ་ནི་དེ་བས་ཤིན་ཏུ་དཀའ་བའི་
གནས་སུ་གྱུར་འདུག གོང་རིམ་གྱིས་བཀའ་སློབ་ནང་དུ་ད་ལམ་གྱི་སློབ་དེབ་
ནང་དུ་བོད་ཀྱི་གསོ་རིག་རྒྱུད་བཞིའི་ནང་དོན་ཇི་མ་ཇི་བཞིན་མི་དགོས་པ་དང།
ལྷག་པར་བཀས་བཀོད་བརྒྱུད་ འཛིན་དང་ཆོས་ལུགས་རྨོངས་དད་ སོགས་
སེམས་གཙོ་རིང་ལུགས་ཀྱི་རིགས་རྣམས་གཙང་སེལ་བྱས་ཏེ་མའོ་ཙེ་ཏུང་གི་
དགོངས་པ་དང་དངོས་གཙོ་རྩོད་སྒྲུབ་རིག་པའི་བལྟ་བ་བཅས་ཏེ་སྙིགས་དོར་
བཅུད་ལེན་དགོས་ཚུལ་སོགས་ཀྱི་སློབ་སྟོན་མང་པོ་ཞིག་བསྩལ་པ་དེས། ང་
རང་ལ་སེམས་ནད་ཀྱིས་རྡོག་ཁྲེས་སླར་ཡང་ལྕི་རུ་ཕྱིན་སོང་། གནས་ཚུལ་འདི་
འདྲའི་འོག་ཁོ་བོས་ཐབས་ཤེས་གང་དྲག་ཀྱིས་རང་ཉིད་ལ་ལྷག་འཕྲོས་ལུས་པའི་
སྨན་གཞུང་རྩ་བཤད་ཕྱི་གསུམ་དང་འགྲེལ་པ་བི་སྔོན་ཆ་མི་ཚང་བ་དེའི་སྟེང་
གསོ་རིག་ཞིབ་འཇུག་ཁང་ནས་སྨན་དཔྱད་ཟླ་བའི་རྒྱལ་པོ་དང་ཆ་ལག་བཅོ་
བརྒྱད་ཆ་མི་ཚང་བ་གཉིས་གཡར་པོ་ཞུས་ཏེ་སློབ་དེབ་རྩོམ་སྒྲིག་བྱེད་རྒྱུའི་དཔྱད་
གཞིར་བེད་སྤྱོད་བཏང་བ་ལས། དེ་མིན་དཔྱད་གཞིའི་ཡིག་རིགས་གཡར་རྒྱུར་
ཕན་ཚུན་ཞེད་སྣང་ལྟ་བུས་ལག་སོན་ཡོང་རྒྱུ་ཤིན་ཏུ་དབེན་པར་སྣང་། དེ་རྗེས་
རིང་པོར་མ་སོང་བར་མི་བཞི་ཤོག་ཁག་གིས་སྤེལ་བའི་སློབ་གསོའི་གསར་བརྗེའི་
ལས་འགུལ་འགོ་འཚུགས་ཏེ་སློབ་ཕྲུག་ཚོས་མདུང་རྩེ་དགེ་རྒན་ལ་བལྟ་རྒྱུ་དང་
40



འཛིན་གྲྭ་འཚུགས་སྐབས་སློབ་ཚན་མི་ཉན་པ་དང་། ཡང་སྒོས་ཡིག་ཚད་
གཏོང་དུས་སློབ་དེབ་ལ་བལྟ་ཆོག་པ་མ་ཟད། སློབ་ཕྲུག་གིས་དགེ་རྒན་ལ་འཕྱ་
སྨོད་དང་བརྙས་བཅོས་བྱས་ཏེ་སྐབས་དེ་དུས་ཀྱི་གློག་བརྙན་《 གཏན་ཏུ་ཁ་
བྲལ་བ་》ཟེར་བའི་ནང་རྟ་དང་ཕག་པའི་སྐོར་མང་ཙམ་ཤོད་རྒྱུ་ལས་ རྟའི་
མཇུག་མའི་ནུས་པ་ཉུང་ཙམ་ཤོད་དགོས་ཞེས་ཡོད་པར་བརྙས་ནས་དོན་དུ་
སློབ་མ་ཚོས་སྨན་གཞུང་སློབ་སྦྱོང་ཇི་བཞིན་མ་བྱས་པར་རང་སྣང་གང་དྲན་
གྱིས་དུས་ཚོད་བསྐྱལ་བ་མཐོང་སྐབས་ཡིད་གདུངས་ཀྱི་འཆི་མ་ཤོར་བཞིན་རང་
གི་སེམས་ལ་སློབ་ཕྲུག་ཚོ་དེ་མུར་བཞག་ཚེ་སྨན་གཞུང་དང་རིག་གནས་སློབ་
སྦྱོང་ལྟ་ཅི། ཐ་ན་བསམ་བློ་ཀུན་སྤྱོད་ཚང་མ་ཇེ་སྡུག་ཇེ་ཞན་དུ་འགྲོ་རྒྱུ་ཙམ་མ་
ཟད། ཕྱིན་ཆད་བོད་ཀྱི་གསོ་བ་རིག་པའི་བསྟན་པར་གོད་ཆགས་ཆེན་པོ་ཞིག་
ཡོང་བའི་སྟེང་བརྒྱུད་འཛིན་སློབ་མའི་སྤུས་ཚད་ཞན་དུ་འགྲོ་རྒྱུ་གདོན་མི་ཟ་བས་
དེའི་ཕྱིར་ཁོ་བོའི་ཡིད་ལ་འཆར་སྣང་དྲག་པོ་བྱུང་བ་དེའི་ནང་གཅིག་ནས་གོང་
གི་བསམ་བློའི་རྡོག་ཁྲེས་དང་ཞེད་སྣང་ཡོད་པ་རིམ་གྱིས་ཁྱད་བསད་ཐུབ་ནས་
བློ་སྟོབས་ཆེ་རུ་ཕྱིན་པ་དང་། གང་ལྟར་རང་ཉིད་ཀྱིས་ཤེས་པའི་ཤེས་བྱ་མཐའ་
དག་བོད་ལུགས་གསོ་རིག་སློབ་དེབ་རྩོམ་སྒྲིག་གི་ལས་ཀའི་ནང་དུ་འབུལ་རྒྱུ་
དང་། སྒེར་གྱི་དོན་དག་སྲིད་ཇུས་འདོན་འཁྱོལ་ཡོང་ཐབས། གོ་གནས་
བསྐྱར་གསོ་སོགས་ཀྱིས་བསམ་བློ་ཡོངས་སུ་དོར་ནས་སེམས་ནུས་རྩེ་གཅིག་གི་
འབད་པ་བྱས་པ་དང་། འབྲེལ་ཡོད་དབུ་འཁྲིད་ལ་སློབ་དེབ་ཀྱི་སྤུས་ཚད་དང་
དུས་ཚོད་འགོར་གཞི་མི་ཡོང་བའི་ཆེད་དུ་མི་སྣ་ཁ་སྣོན་དགོས་ཚུལ་ཞུས་པར་
ལས་རོགས་དགེ་རྒན་བྱམས་པ་འཇམ་དབྱངས་ལགས་དང་། ཟིན་བྲིས་གཙང་
བཤུས་གནང་
གནང་མཁན་ཐང་སྨད་དཀོན་མཆོག་པད་མོ་དང། ཁྲི་སྨོན་བསོད་
41



ནམས་དཔལ་འབྱོར། བློ་བཟང་བསྟན་འཛིན་ལགས་དང་བཅས་པའི་རོགས་
རམ་འོག་དང་དེ་བཞིན་སྨན་རྩིས་ཁང་གི་མཁས་དབང་ཀུན་དགའ་ཕུན་ཚོགས་
མཆོག་དང་ ངག་དབང་ཆོས་གྲགས་མཆོག ཐུབ་བསྟན་ཚེ་རིང་མཆོག
བུད་མེད་སྨན་པ་མཁས་དབང་དབྱངས་དགའ་ལགས་སོགས་དང་ད་དུང་ཉག་
རོང་ཤར་གྱི་སྨན་པ་རིག་འཛིན་ལྷུན་གྲུབ་མཆོག་དང་། གོ་འཇོ་སྨན་པ་མགོན་
པོ་རྒྱལ་མཚན་ལགས། ཀོང་པོ་རྒྱ་མདའ་རྫོང་གིས་སྨན་པ་ཀརྨ་རྣམ་རྒྱལ་
ལགས་བཅས་པའི་སར་སློབ་སྦྱོང་དང་བཀའ་འདྲི་ཞུས་ཏེ་མཐར་ནད་ཐོག་ལག་
ལེན་སྐོར་གྱི་རྩ་ཆུའི་བརྟག་ཐབས་དང་། ཁོག་ནད་སྡེ་ཚན། ཕྱི་བཅོས་སྡེ་ཚན།
དབང་པོ་ལྔའི་སྡེ་ཚན། བུད་མེད་ཀྱི་སྡེ་ཚན། བྱིས་པའི་སྡེ་ཚན། སྨན་རྫས་
རིག་པ་དང་སྦྱོར་རྫས་རིག་པ་བཅས་ཁྱོན་སློབ་དེབ་ཁག་ལ་ཡིག་འབྲུ་ཁྲི་ཚོ་བཞི་
བཅུ་ལྷག་ཙམ་ཡོད་པ་དེ་དག་ལོ་ངོ་གཉིས་ལྷག་ཙམ་རིང་ལ་རྩོམ་སྒྲིག་ལེགས་
འགྲུབ་ཞུས་པ་ཡིན། གོང་གསལ་སློབ་དེབ་རྣམས་སྐབས་དེའི་བོད་སྨན་ཆེད་
ལས་སློབ་འབྲིང་ལོ་གསུམ་རིང་སྦྱངས་རྒྱུའི་ཚད་གཞི་ཡིན་པ་དང་། དུས་དེར་
བོད་ཀྱི་གསོ་རིག་གཞུང་དང་ལག་ལེན་སྐོར་ལ་ཚད་གཞི་མཐོ་པོ་དང་ནང་དོན་
གཏིང་ཟབ་པ་རང་བྱུང་མེད་ཀྱང་ཧ་ལམ་བོད་ལྗོངས་དང་། དེ་མིན་བོད་
རིགས་ས་ཁུལ་ཁག་ལ་ཀོང་སྤྲུལ་ཟིན་ཏིག་ཁོ་ན་ལས་མེད་པའི་སྐབས་སུ་རྩོམ་
སྒྲིག་བྱས་པ་སོང་ཙང་ཞིང་འབྲོག་ས་ཁུལ་དུ་བོད་སྨན་གྱི་སློབ་སྦྱོང་བྱེད་མཁན་
ཚོ་ལ་ཕན་ཐོགས་ཡོད་སྟབས་ཆབ་མདོ་འཕྲོད་བསྟེན་ཅུས་ནས་གོང་གསལ་གྱི་
སློབ་དེབ་ཆ་ཚང་ལྕགས་དཔར་ཐོག་དཔར་བསྐྲུན་བྱས་པ་མ་ཟད། མཚོ་སྔོན་
དང་། ཀན་སུའུ། ནང་སོག་སོགས་ཀྱིས་ས་ཁུལ་འགའ་ཤས་ལའང་འགྲེམ་
སྤེལ་བྱུང་ཡོད།
42



སྤྱི་ལོ་ ༡༩༧༦ལོའི་ཟླ་བ་ལྔ་པའི་ནང་དབྱིན་ཇིའི་གསར་འགྱུར་འགོད་
མཁན་ཧན་ཟུའུ་དབྱིན་བོད་ལྗོངས་སུ་བལྟ་བསྐོར་དུ་ཡོང་དུས་སྨན་རྩིས་ཁང་
གིས་སྨན་ཐང་ཚོན་ཁྲ་ཅན་གྱི་ཐང་ག་འགའ་ཤས་བཀྲམ་སྟོན་བྱས་པ་དེ་དག་
ཤང་ཀང་ལ་སླེབས་རྗེས་བོད་ཀྱི་གསོ་རིག་སྨན་ཐང་དེ་ལྟ་བུ་རིན་ཐང་ཚད་མེད་
ཡིན་ཚུལ་གསར་འགྱུར་ཐོག་བཀོད་པར་
་པར་བརྟེན་སྤྱི་ཟླ་བདུན་པའི་ཚེས་ ་ཤར་ལ་
ཀྲུང་དབྱང་འཕྲོད་བསྟེན་པུའུ་ཡིས་ཆེད་མངགས་རྟོགས་ཞིབ་ཚོགས་ཆུང་བཏང་
སྟེ་ཐང་གའི་ལོ་རྒྱུས་དང་། ནང་དོན། བྲིས་བྱའི་ཁྱད་ཆོས་སོགས་ལ་ཞིབ་
འཇུག་བརྟག་དཔྱད་གནང་སྟེ་ཟླ་བ་གསུམ་ཙམ་བཞུགས་པ་དང་ངོས་རང་བོད་
སྨན་སློབ་གྲྭ་ནས་ཟུར་འཐེན་བྱས་ཏེ་ཐང་གའི་ལོ་རྒྱུས་སྐོར་ལ་ཀྲུང་དབྱིའི་གསོ་
རིག་ལོ་རྒྱུས་མཁས་དབང་ཚས་ཅིང་ཕུང་དང་ཀྲའོ་ཕུ་ཧྲན་གཉིས་དང་མཉམ་
ལས་བྱས་ཏེ་སྤྱི་ཟླ་བཅུ་པའི་ཟླ་སྟོད་བར་ལ་ཕྱོགས་བསྒྲིགས་བྱས་པའི་ཟུར་ཡིག་
ཁག་གཉིས་སྟོན་པ་དེའི་ནང་དུ་གཙོ་བོ་ཐང་གའི་ལོ་རྒྱུས་དང་གསོ་རིག་ལོ་རྒྱུས་
སྐོར་ལ་རང་གིས་གང་ཤེས་ངོ་སྤྲོད་ཞུས་པ་ཡིན། ལོ་དེའི་ཟླ་བ་དགུ་པའི་ནང་
རླབས་ཆེན་གཙོ་འཛིན་མའོ་ཀྲུང་ཞི་སྐུ་གཤེགས་པ་ཡིན་ཀྱང་ “ མི་བཞི་ཤོག་
ཁག་” གཏོར་ཕམ་བཏང་རྗེས་སུ་པེ་ཅིང་ནས་ཕེབས་པའི་མཁས་པ་ཚོ་སྔ་རྟིང་
བྱས་ཏེ་ཕྱིར་ལོག་ཕེབས་སྟབས་གོང་གསལ་གྱི་ལས་འགན་མཚམས་འཇོག་མི་
བྱེད་དཀའ་མེད་ཀྱི་གནས་སུ་གྱུར།
སྤྱི་ལོ་ ༡༩༧༧ལོའི་ཟླ་བདུན་པའི་ནང་ཀྲུང་དབྱང་འཕྲོད་བསྟེན་པུའུ་
ཡིས་སླར་ཡང་མཁས་དབང་ཝང་ལེས་དང་དཔར་རྒྱག་མཁས་པ་ཀྲང་ཅད། དེ་
བཞིན་ཀྲུའུ་ཅང་གློག་བརྙན་བཟོ་གྲྭ་ཁང་གི་གློག་བརྙན་དཔར་རྒྱག་གནང་
མཁན་མི་བཞི་བཅས་ལྷ་སར་འབྱོར་བ་དང་
། རང་སྐྱོང་ལྗོངས་སྲིད་གཞུང་དང་
43



འཕྲོད་བསྟེན་ཐིང་གི་བཀའ་ལྟར་སྨན་རྩིས་ཁང་ནས་གོང་གསལ་ཝང་ལེས་
སོགས་ལ་རྒྱབ་སྐྱོར་རོགས་རམ་བྱེད་དགོས་པའི་ཁར་འབྲེལ་ཡོད་མི་སྣ་ཟུར་
འཐེན་བྱས་ཏེ་སྔ་ལོའི་ལས་མཇུག་ལེགས་པར་བསྐྱལ་དགོས་པའི་སྐོར་ལ་
གཞིགས་ནས་སྐབས་དེར་ང་ཚོའི་སྨན་ཁང་ནས་མི་ཁག་གཅིག་གཏོང་གནང་
མཛད་ཁོངས་སུ་ང་རང་ཡོད་པ་དང་ཝང་
་ཝང་ལེས་དང་ཀྲང་ཅད་གཉིས་ཀྱི་ལས་
འགན་གཙོ་བོ་སྨན་ཐང་བརྒྱད་ཅུ་ཆ་ཚང་ནང་གསེས་དང་བཅས་པའི་གོ་དོན་རྒྱ་
ཡིག་ཐོག་ཕབ་བསྒྱུར་བྱེད་རྒྱུ་ཡིན་གཤིས་སྨན་ཐང་གི་ལོ་ཚད་དང་གསར་རྙིང་
གི་དུས་རིམ་ཇི་ཡིན་སྐོར་ལ་བཙལ་གཅོད་བྱེད་སྐབས་སྤྱིར་ན་སྨན་རྩིས་ཁང་དུ་
ཡོད་པའི་སྨན་ཐང་ཆ་ཚང་མིན་གི་ངོ་གྲངས་ལ་རྟོགས་ཞིབ་དང་དེ་རྗེས་ནོར་
གླིང་སྐལ་བཟང་ཕོ་བྲང་དུ་ཉར་ཚགས་གནང་བའི་སྨན་ཐང་ཆ་ཚང་ཁག་གཉིས་
མཇལ་བའི་གོ་སྐབས་རྙེད་པ་དང་
། སྔོན་ཆད་བསམ་ཡུལ་ལ་མེད་པའི་སྨན་
ཐང་རྩ་ཆེན་འདི་དག་ཝང་ལེས་ཁོང་ཚོས་མཐོང་བར་བརྟེན་ནས་སྨན་ཐང་རྒྱུད་
བཞིའི་འབྱུང་ཁུངས་བཙལ་རྒྱུ་བཅས་པར་ཡིད་ཆེས་ངེས་རྙེད་ཀྱི་དཔང་རྟགས་
ཁུངས་བཙན་རྩད་གཅོད་ཐུབ་པར་ང་ཚོ་ཕན་ཚུན་དགའ་སྤྲོའི་གླེང་མོལ་མང་
དག་ཞིག་ཤོད་རེས་བྱས་མཐར་གོང་གསལ་སྨན་ཐང་འདི་རྣམས་ཚོད་རྩིས་བྱས་
ན་རྒྱལ་བ་སྐུ་ཕྲེང་བདུན་པའམ་བརྒྱད་པའི་སྐབས་སུ་མིན་ནམ་སྙམ་པའི་ཚོད་
དཔག་མཛད་སོང་། གང་ལྟར་སྨན་ཐང་འཇོག་ཡུལ་ནོར་གླིང་སྐལ་བཟང་ཕོ་
བྲང་གི་མཛོད་སྦུག་ནང་དུ་ཡོད་པ་འདི་ལ་བལྟས་ན་ལོ་རྒྱུས་དང་རིན་ཐང་
གཞལ་བར་དཀའ་བའི་རིག་དངོས་ཡིན་པ་གདོན་མི་ཟ། དེ་རྗེས་མི་རིང་བར་
མཁས་དབང་ཝང་ལེས་ས་མཐོའི་ནད་གཞིས་རྐྱེན་པས་མེས་རྒྱལ་ནང་ཁུལ་དུ་
སྨན་བཅོས་བྱེད་པར་ཕྱིར་ལོག་བྱེད་དགོས་བྱུང་སོང་།
44



དེར་བརྟེན་སྤྱི་ལོ་༡༩༧༨ལོའི་ཟླ་བ་གསུམ་པའི་ནང་དུ་གོང་རིམ་གྱིས་
བཀའ་དང་ཝང་ལེས་ཀྱི་རེ་བ་ནན་ཞུས་ལྟར་ཁོ་བོས་སི་ཁྲོན་ཞིང་ཆེན་ཁྲེན་ཏུའུ་
གྲོང་ཁྱེར་ལ་བསྐྱོད་དེ་སྨན་ཐང་གི་འབྲེལ་གནད་ཆེ་བའི་དཔྱད་གཞིའི་ཡིག་ཆ་
བསྒྱུར་རྒྱུ་དང། ཞིབ་ཆའི་དཔར་ངོས་སྒྲིག་རྒྱུ། མཆན་འགྲེལ་བཟོ་རྒྱུ་སོགས་
ཀྱི་ལས་ཀ་ནན་ཏན་ངང་མུ་མཐུད་བྱེད་རྒྱུའི་འགོ་བཙུགས་པ་ཡིན། ལོ་དེའི་ཟླ་
བ་བདུན་པའི་ཚེས་ཤར་ལ་ཚོན་ཁྲ་ཅན་གྱི་སྨན་ཐང་བརྒྱད་ཅུའི་ནང་གསེས་དང་
བཅས་པའི་མཚན་བྱང་བསྒྱུར་རྒྱུ་སོགས་ལས་འགན་ཡོང་རྫོགས་འགྲུབ་སྟེ་
དཔར་འདེབས་ཁག་བཞི་ལ་བཀོད་ནས་ཀྲུང་དབྱང་འཕྲོད་བསྟེན་པུའུ་ལ་
འབུལ་རྒྱུ་དང་ཕྱོགས་མཚུངས་མཁས་དབང་ཝང་ལེས་ཁོང་རང་བོད་ཀྱི་གསོ་
རིག་ལོ་རྒྱུས་ལ་དོ་སྣང་ཤིན་ཏུ་ཆེ་བ་དང་། ཁོང་གིས་ངོས་ལ་སྡེ་སྲིད་སངས་
རྒྱས་རྒྱ་མཚོའི་ཁོག་འབུགས་དྲང་སྲོང་དགྱེས་པའི་དགའ་སྟོན་གྱི་ནང་དོན་གཙོ་
ཆེ་བ་ངོ་སྤྲོད་བྱེད་རོགས་གསུངས་པ་ལྟར་རང་ཉིད་ཀྱི་གང་ཤེས་གསལ་སྤྲོད་
ཐུབ་ཐབས་དང་མ་ཤེས་པའི་རིགས་རྣམས་དགེ་བཤེས་ཆོས་གྲགས་ཀྱིས་མཛད་
པའི་བོད་རྒྱ་ཤན་སྦྱར་གྱི་ཚིག་མཛོད་དང་ཐ་སྙད་གསར་བསྒྲིགས་སོགས་
དཔྱད་གཞི་བྱས་ཏེ་རྩ་བའི་ཆ་ནས་གསོ་རིག་ལོ་རྒྱུས་སྐོར་གྱི་ངོ་སྤྲོད་ཀྱང་ཞུས་
ཡོད་ལ་ངོས་རང་ཕྱིར་ལོག་སྐབས་སྨན་ཐང་བརྒྱད་ཅུ་དང་ནང་གསེས་གཙོ་ཆེ་བ་
ཁག་ཡོད་པའི་བོད་རྒྱ་ཤན་སྦྱར་གྱི་རྒྱ་དེབ་ཁ་ཤོག་རྒྱ་སྨུག་ཅན་ཞིག་འཁྱེར་ཡོད་
པ་དེ་ཉིད་ད་ལྟ་ལྗོངས་སྨན་རྩིས་ཁང་གསོ་རིག་ཞིབ་འཇུག་སོའོ་ལ་ཉར་ཚགས་
བྱས་ཡོད། ལོ་དེའི་ཟླ་བ་དགུ་པའི་ཟླ་སྨད་ལ་མཚོ་སྔོན་ཞིང་ཆེན་གྱི་ཟི་ལིང་གྲོང་
ཁྱེར་དུ་ཞིང་ཆེན་དྲུག་(བོད་ལྗོངས་དང་། མཚོ་སྔོན། ཀན་སུའུ། ཡུན་ནན།
ཟི་ཁྲོན། ཤིན་ཅང་)གི་བོད་སྨན་ཚད་གཞིའི་ཚོགས་འདུ་ཐེངས་གཉིས་པ་
45



བསྐོང་ཚོགས་བྱེད་སྐབས་ང་ཚོའི་སྨན་ཁང་ནས་སྨན་གཉེར་ ཐབས་མཁས་
ལགས་དང་། སྨན་པ་ཚེ་དབང་བསྟན་འཛིན་ལགས་གཉིས་ཀྱི་སྐད་བསྒྱུར་དུ་
རྣམ་རྒྱལ་ལྷ་མཛེས་ལགས་དང་ངོས་རང་འགྲོ་རྒྱུར་སྨན་ཁང་ནས་ཐག་གཅོད་
གནང་ཞིང་ཟི་ལིང་དུ་ཚོགས་འདུ་འཚོག་རིང་བོད་སྨན་ཚད་གཞིའི་སྐོར་ལ་ཞིང་
ཆེན་ཁག་ནས་ཕེབས་པའི་བོད་ལུགས་སྨན་པ་ཕན་ཚུན་ཉམས་མྱོང་སྤེལ་རེས་
དང་བགྲོ་གླེང་མང་དག་གནང་སྐབས་སྔོན་གྱི་གཏམ་དཔེ་ལྟར་གྲུབ་ཐོབ་བརྒྱུད་
ཀྱིས་ཆུ་བོ་བརྒལ། རང་རང་སོ་སོའི་སྒྲུབ་རྟགས་སྟོན་ཅེས་པ་ལྟར་འཐུས་མི་སོ་
སོས་རང་ཉིད་ས་ཁུལ་གྱི་སྨན་གྱི་སྦྱོར་ཚད་དང་སྨན་རྫས་རྐྱང་པ་གང་ཐུབ་ཅི་
ཐུབ་ཀྱི་བོད་སྨན་ཚད་གཞིའི་ནང་ཚུད་ཐབས་བྱེད་ཀྱི་འདུག་ཀྱང་ཆུ་འགོ་གངས་
ལ་ཐུག་པ་དང་བོད་སྨན་བོད་ནས་བྱུང་བ་ཡིན་སྟབས་སྨན་རྫས་སྐོར་ལ་ཚད་
གཞི་བྱེད་ཡུལ་བོད་ལྗོངས་འབའ་ཞིག་ཡིན་པར་ཆ་འཇོག་དང་ལྷག་པར་མ་གཞི་
ངོས་རང་བོད་སྨན་ཚད་གཞི་བཟོ་བའི་ཚོགས་འདུའི་ནང་གི་འཐུས་མི་མིན་རུང་
སྔོན་ཆད་བོད་ལྗོངས་སྨན་རྩིས་ཁང་གི་ཡོན་ཀྲང་བྱེད་མྱོང་བ་དང་
། སློབ་
དཔོན་མཁས་དབང་མཁྱེན་རབ་ནོར་བུའི་དངོས་སློབ་ཡིན་ཚུལ་འཐུས་མི་
འགའ་རེས་ཤེས་རྟོགས་བྱུང་ཡོད་སྟབས། སྐབས་དེའི་ཚོགས་ཆེན་གྱི་འགོ་
འཁྲིད་ཚོགས་ཆུང་ལ་ཁོང་ཚོས་རེ་བ་སྟོན་ཏེ་བོད་སྨན་ཚད་གཞིའི་དཔྱད་བསྡུར་
བྱེད་མཁན་གྱི་འགོ་འཁྲིད་ཚོགས་ཆུང་ཁོངས་སུ་བཅུག་པ་དང་དུས་མཚུངས་
མཚོ་སྔོན་ཞིང་ཆེན་གསོ་རིག་འཐུས་ཚོགས་ཀྱི་བསྐོང་འཚོགས་བྱས་པའི་གཞུང་
ལུགས་ལག་རྩལ་གྱི་ཚོགས་ཆེན་ཐོག་ཁོ་བོར་བོད་ཀྱི་གསོ་རིག་ལོ་རྒྱུས་འཕེལ་
རྒྱས་སྐོར་ལ་གཏམ་བཤད་བྱེད་རྒྱུའི་གོ་སྐབས་སྤྲད་བྱུང་། ཚོགས་ཆེན་གྲོལ་
རྗེས་འཐུས་མི་མི་ཉུང་བས་ཁོ་བོའི་གཏམ་བཤད་ལ་ཚད་མཐོའི་གདེངས་འཇོག་
46



དང་བསྔགས་བརྗོད་གནང་གི་འདུག ཐེངས་འདིའི་ཚོགས་འདུའི་ཐོག་བོད་
ལྗོངས་ནས་སྟོན་པའི་སྦྱོར་ཚད་ཁག་ཙམ་དང་སྨན་རྫས་རྐྱང་པ་རྣམ་གྲངས་ཙམ་
ཞིང་ཆེན་དྲུག་གི་བོད་སྨན་ཚད་གཞིའི་ནང་བཅུག་རྒྱུ་གཏན་འཁེལ་བྱུང་རྗེས་
གོང་གསལ་སྨན་རྩིས་ཁང་གི་ ཐབས་མཁས་ཕུན་ཚོགས་ལགས་དང་
के
དབང་བསྟན་འཛིན་ལགས། རྣམ་རྒྱལ་ལྷ་མཛེས་ལགས་དང་ངོས་བཅས་ཀན་
སུའུ་ཞིང་ཆེན་གྱི་བླ་བྲང་བཀྲ་ཤིས་འཁྱིལ་སོགས་དང་ནང་སོག་རང་སྐྱོང་ལྗོངས་
ཀྱི་མཁར་སྔོན་པོའི་གྲོང་ཁྱེར་དུ་བལྟ་བསྐོར་སློབ་སྦྱོང་བྱས་རྗེས་སྤྱི་ཟླ་བཅུ་
གཉིས་པའི་ནང་ལྷ་ལྡན་རང་ཡུལ་དུ་དགའ་སྤྲོའི་ངང་ནས་ཕྱིར་ལོག་བྱས་པ་
ཡིན།
སྤྱི་ལོ་༡༩༧༩ལོར་གོང་རིམ་ལ་སྙན་གསེང་ཞུས་ནས་ལྷ་ས་གྲོང་ཁྱེར་གྱི་
རྫོང་ཁོངས་ནས་དམའ་འབྲིང་ཐོན་པའི་སློབ་མ་མི་གྲངས་ཉི་ཤུ་ལྷག་ཙམ་བསྡུས་
ནས་འབྲིང་རིམ་བོད་སྨན་ཚད་གཞི་ཇི་བཞིན་དགེ་རྒན་གཉིས་ཟུར་འཐེན་སློབ་
ཁྲིད་ལོ་བཞི་བྱས་ནས་མང་ཆེ་བ་སྨན་རྩིས་ཁང་དུ་ཉར་བ་ཡིན། སྨན་སློབ་དེ་
རྣམས་མང་ཆེ་བ་སྡེ་ཁག་གི་གཙོ་འགན་སྨན་པར་གྱུར་ཡོད། ཟླ་བ་བཞི་པའི་
ནང་པེ་ཅིན་དུ་ཀྲུང་དབྱང་འཕྲོད་བསྟེན་པུའུ་ཡིས་ཀྲུང་གོའི་གསོ་རིག་ཀུན་
འདུས་ལས་བོད་ཀྱི་གསོ་བ་རིག་པ་རྩོམ་འབྲི་བྱ་རྒྱུའི་སྐོར་ལ་ཚོགས་འདུ་བསྐོང་
འཚོགས་གནང་སྐབས་བོད་ལྗོངས་ནས་མཁས་ དབང་ ཐུབ་བསྟན་ཚེ་རིང་
མཆོག་དང་ངོས་གཉིས་ཆེད་གཏོང་གནང་སྟེ་ཕྱིར་ལོག་མཚམས་སུ་བོད་རང་
སྐྱོང་ལྗོངས་མི་དམངས་སྲིད་གཞུང་དང་འཕྲོད་བསྟེན་ཐིང་ནས་བོད་ཀྱི་གསོ་
རིག་ཀུན་འདུས་རྩོམ་སྒྲིག་ཚོགས་ཆུང་འཛུགས་རྒྱུ་དང་མཁས་དབང་ཐུབ་
བསྟན་ཚེ་རིང་མཆོག་ལ་གཙོ་བོའི་རྩོམ་སྒྲིག་པ་དང་ཁོ་བོར་རྩོམ་སྒྲིག་པ་གཞོན་
47



པའི་ལས་འགན་བསྐོ་གཞག་མཛད་བྱུང་། གོང་གསལ་གསོ་རིག་ཀུན་འདུས་
ཀྱི་རྩོམ་སྒྲིག་ཨུ་ཡོན་ལྷན་ཁང་ནང་བོད་ལྗོངས་དང་། མཚོ་སྔོན། ཀན་སུའུ།
ཡུན་ནན། ཟི་ཁྲོན་བཅས་ནས་རྩོམ་སྒྲིག་ཨུ་ཡོན་མི་གྲངས་བཅུ་དྲུག་ལས་
འགྲུབ་པ་ཞིག་བཙུགས་པ་རེད། དུས་མཚུངས་ལོ་དེའི་ཟླ་བ་བདུན་པའི་ནང་
ཀྲུང་ཧྭ་གསོ་རིག་མཐུན་ཚོགས་བོད་ལྗོངས་ཀྲུང་དབྱིའི་དང་བོད་ལུགས་གསོ་
རིག་ཡན་ལག་འཐུས་ཚོགས་དངོས་སུ་དབུ་བརྙེས་ཞིང་སྤྱི་ཟླ་བཅུ་པའི་ནང་
ཐེངས་དང་པོ་ཡིན་པའི་བོད་ལུགས་གསོ་རིག་གཞུང་ལུགས་ལག་རྩལ་ གྱིས་
ཚོགས་འདུ་ཐེངས་དང་པོ་འཚོག་སྐབས་རང་ངོས་ནས་《 དོན་སྣོད་ཀྱི་རྣམ་
བཤད་བློ་གསར་དགྱེས་པའི་དགའ་སྟོན་》ཞེས་པ་རྩོམ་སྒྲིག་བྱས་ཏེ་ཚོགས་ཆེན་
ཐོག་ངོ་སྤྲོད་བྱེད་སྐབས་བོད་ལུགས་གསོ་རིག་ཐོག་དོན་སྣོད་ཀྱི་རྣམ་བཤད་སྐོར་
ལ་ཆེད་མངགས་བཏོན་པའི་རྩོམ་ཡིག་ཉུང་བར་བརྟེན་བློ་གསར་མི་ཉུང་བར་
རྩོམ་ཡིག་གི་ཁ་བྱང་དང་མཐུན་པའི་ཕན་འབྲས་འབྱུང་ཚུལ་ལྷུག་པོར་གླེང་
བྱུང། བོད་ལུགས་གསོ་རིག་སྐོར་གྱི་ཆེད་རྩོམ་ཕྱོགས་བསྡུས་སྤྱི་ལོ་༡༩༨༣ལོའི་
དེབ་དང་པོར་བཀོད་དོ། ཕྱོགས་མཚུངས་《སྨན་རྩིས་ཁང་དབུ་བརྙེས་པ་ནས་
ད་ལྟའི་བར་གྱི་བརྒྱུད་རིམ་རགས་ཙམ་གླེང་བ་》ཞེས་པའི་རྩོམ་ཡིག་ཞིག་བྲིས་
ནས་གོང་གསལ་གྱི་དུས་དེབ་དང་པོའི་ནང་བཏོན་འདུག དེ་ནས་མི་རིང་བར་
ཏང་གི་ཚོགས་ཆེན་བཅུ་གཅིག་པའི་སྐབས་གསུམ་པའི་དགོངས་དོན་རིམ་
བཞིན་དོན་འཁྱོལ་བྱེད་དུས་ཁོ་བོ་སོགས་ལ་སྨན་པ་འབུམ་རམས་པའི་ལག་རྩལ་
གོ་མིང་བསྐོ་གཞག་བསྩལ་བྱུང་། ལོ་དེའི་ཟླ་བ་བཅུ་གཅིག་པ་ཙམ་ལ་ལས་སྨོན་
རྟེན་འབྲེལ་བཟང་པོའི་མཐུ་ལས་《ཀྲུང་གོའི་གསོ་རིག་ཀུན་འདུས་ལས་བོད་ཀྱི་
གསོ་རིག་ཡན་ལག་》དཔེ་དེབ་ཅེས་པ་རྩོམ་སྒྲིག་གནང་ཡུལ་འབྲས་སྤུངས་དེ་
48



མོ་བླ་བྲང་གི་ཤག་སྒོར་དུ་ཞུགས་པ་དང་། དེ་དུས་ཉིན་གུང་ངལ་གསོའི་སྐབས་
དང་བསྟུན་ནས་སློབ་དཔོན་མཁྱེན་རབ་ནོར་བུ་མཆོག་སྔ་སོར་འབྲས་སྤུངས་
སྨན་སྦྱིན་པ་གནང་སྐབས་ཀྱི་བཞུགས་ཡུལ་རྩོད་བཅད་དེ་རྩེད་ཐང་ཁང་ཚན་གྱི་
སྨན་ཤག་ཏུ་སླེབས་པ་དང་། སྐབས་དེར་རང་གིས་སེམས་ལ་སློབ་དཔོན་གོང་
མས་ཕྱི་རབས་དོན་དུ་རྩ་རྒྱུད་སྡོང་འགྲེམས་དང་ལུས་ཐིག་ཟླ་བ་ནོར་བུར་
མཆན་བུ་གསར་བསྐོས་གནང་བ་སོགས་ཡིད་ལ་དྲན་བཞིན་ད་ལྟ་རང་ངོས་
ནས་བཤད་རྒྱུད་སྡོང་འགྲེམས་དང་རྩ་ཚིག་ཟུང་སྦྲེལ་བྱས་པ་ཞིག་བོད་ལྗོངས་
ཞིབ་འཇུག་སྤྱི་ལོ་༡༩༨༢ལོའི་དུས་དེབ་གཉིས་པར་བཀོད་གནང་འདུག མན་
རྒྱུད་སྡོང་འགྲེམས་ཞེས་པ་ས་བཅད་མ་སྟོང་ཙམ་ཞིག་ཕྱོགས་བསྒྲིགས་བྱེད་རྒྱུའི་
འདུན་པ་ཤར་ཏེ་སློབ་དཔོན་གྱི་བཀའ་དྲིན་དྲན་པ་དང་། བློ་གསར་འགའ་ལ་
ཕན་པ་ཡོང་ཆེད་དུས་ཚོད་དམ་བཟུང་གིས་གོང་གསལ་སྨན་དཔེ་ཁག་གཉིས་
ཕྱོགས་བསྒྲིགས་ཐུབ་པ་བྱུང་སོང་། མན་རྒྱུད་སྡོང་འགྲེམས་འདིའང་ཕྱིས་སྤྱི་ལོ་
༡༩༨༣ལོའི་བོད་ལྗོངས་ཞིབ་འཇུག་དུས་དེབ་དང་པོའི་ནང་བཀོད་སྒྲིག་གནང་
སོང་། སྤྱི་ལོ་༡༩༨༠ལོའི་ཟླ་བ་གསུམ་པའི་ནང་སླར་ཡང་ཀྲུང་གོའི་གསོ་རིག་
ཀུན་འདུས་ཀྱི་ཚོགས་འདུ་ཐེངས་གཉིས་བསྐོང་འཚོགས་སྐབས་བོད་ལྗོངས་
ནས་ངོས་དང་ཀྲོའོ་གྲང་ཆིང་གཉིས་པོ་པེ་ཅིན་དུ་ཕྱིན་པ་ཡིན། ཚོགས་འདུ་
དེའི་ཐོག་ཀྲུང་དབྱང་འཕྲོད་བསྟེན་པུའུ་ཡིས་དབུ་འཁྲིད་ངན་ཤིན་ཀྲུང་ནས་
གསུང་བཤད་གནང་སྟེ་གསོ་རིག་ཀུན་འདུས་ཀྱི་ལོ་རྒྱུས་སྐོར་ལ་ཇི་མ་ཇི་བཞིན་
འབྲི་དགོས་པའི་གནས་ལུགས་ནན་བཤད་གནང་བར་བརྟེན་ལྷ་སར་འབྱོར་
མཚམས་བོད་ཀྱི་གསོ་རིག་ཀུན་འདུས་ནང་དུ་ལོ་རྒྱུས་རྩོམ་འབྲིའི་སྐབས་སུ་
རིག་གནས་གསར་བརྗེའི་སྐབས་ཀྱི་ཤོད་ཚུལ་ལྟར་སྲོང་བཙན་སྒམ་པོ་དང་རྒྱ་
49



བཟའ་ཀོང་ཇོ་ནས་འགོ་བཙུགས་ཏེ་འབྲི་རྒྱུ་དེ་དག་གིས་བཀག་རྒྱུ་གཏོར་ནས་
སྨན་པ་དུང་གི་ཐོར་ཅོག་ཅན་བར་དང་། དེ་ལས་སྔ་བ་ཡར་རྗེ་ཨུ་རྒྱན་གླིང་
པས་ཡར་ལུང་ཤེལ་བྲག་ནས་གཏེར་ལས་བཞེས་པའི་བློན་པོ་བཀའ་ཐང་ནང་དུ་
བོད་རྗེ་ཐོག་མ་གཉའ་ཁྲི་བཙན་པོ་ཡར་ལུང་བཙན་ཐང་སྒོ་བཞིར་འབྱོན་དུས་
དོགས་པ་དྲུག་སྟེ་རྐུ་ཡོད། སྡང་ཡོད། དགྲ་ཡོད། དུག་ཡོད། བྱད་ལྟེམ་ཡོད་
ཅེས་གསུངས་པའི་ལན་དུ་རྩིབ་ལྷ་སྐར་མ་ཡོལ་སྡེས་བོད་འདིར་རྐུ་ལ་ལན་ཡོད།
སྡང་ལ་བྱམས་ཡོད། དགྲ་ལ་གཉེན་ཡོད། གཡག་ལ་མཚོན་ཡོད། དུག་ལ་
སྨན་ཡོད། བྱད་སྟེམ་ལ་འགྲོལ་ཐབས་ཡོད་ཅེས་ཞུས་པའི་ནང་ནས་དུག་ལ་
སྨན་ཡོད་ཅེས་པ་དེས་སྐབས་དེ་དུས་ནས་དུག་སེལ་བྱེད་ཐབས་ཡོད་པ་གསལ་
པོར་འཁོད་པ་དེས་བོད་ཀྱི་གསོ་རིག་དང་སྨན་རྫས་ལོ་རྒྱུས་ལ་ལོ་ངོ་ཉིས་སྟོང་
ལྷག་ཙམ་ཡོད་པའི་ལོ་རྒྱུས་ཁུངས་སྐྱེལ་བྱེད་ཐུབ་པ་དེ་དག་བོད་ཀྱི་གསོ་རིག་
ཀུན་འདུས་ཀྱི་ལོ་རྒྱུས་ནང་དུ་གང་ཐུབ་ཅི་ཐུབ་ཀྱིས་འགོད་རྒྱུར་འབད་པ་ཧུར་
ལེན་བྱས་པ་དང་ཆབས་ཅིག་རྒྱལ་རབས་གསལ་བའི་མེ་ལོང་ནང་གི་བོན་གྱི་ལོ་
རྒྱུས་སྐབས་རྒྱུའི་བོན་རིགས་བཞི་ཡོད་པ་ལས་དུར་གཤེན་ཚོན་ཆ་ཅན་གྱིས་
གནམ་གྱི་རྒྱུ་སྐར་བལྟ། ས་ཡིས་འདྲེ་བརྟུལ། སྣང་ཆེན་བལ་ཐོས་ཅན་གྱི་ལྷ་
དང་སྨན་གསོལ། ཕྱྭ་དང་གཡང་འགུགས་ཞེས་པ་འདི་ཉིད་གནས་རབས་ཀྱི་
སྨན་དང་རྩིས་ཀྱིས་བྱ་གཞག་མཁན་མིན་ནམ་སྙམ་སྟེ་མཁས་པ་འགའ་ལ་
བཀའ་འདྲི་ཞུས་རུང་བདེན་དཔང་རྣལ་མ་ཞིག་གི་བཀའ་ལན་གནང་མཁན་མ་
བྱུང་། དོན་དུའང་བོན་དང་བན་གྱི་སྐོར་ལ་ལོ་རྒྱུས་ཐོག་དེ་དང་དེ་འདྲ་བའི་
བལྟ་སྟངས་མི་འདྲ་བ་ཡོད་པ་དེ་ཡང་དོན་དུ་གནས་པའི་དབང་གིས་རང་ཉིད་
ལ་རྒྱབ་སྐྱོར་དང་རྣམ་འགྱུར་སྟོན་རྒྱུར་མཛད་དཀའ་ཡོད་པ་དེའང་རང་ཉིད་ཀྱི་
50



བསམ་ཤེས་མི་བྱེད་དཀའ་མེད་ཀྱི་གནས་སུ་གྱུར་བྱུང་། དེའི་མུར་ཟླ་བ་དྲུག་
པའི་ཟླ་སྨད་ལ་ཧུའུ་ཡའོ་པང་བོད་ལ་ཞབས་སོར་འཁོད་དེ་ཀྲུང་གུང་ཀྲུང་དབྱང་
གི་ཡིག་ཨང་སུམ་ཅུ་སོ་གཅིག་ཕྱོགས་ཡོངས་ནས་ལག་བསྟར་དོན་འཁྱོལ་གནང་
བའི་གོ་སྐབས་བཟང་པོ་དེའི་འོག་ཏུ་ངོས་རང་ལའང་སྲིད་ཇུས་དོན་འཁྱོལ་བྱུང་
སྟེ་སྤྱི་ལོ་ ༡༩༦༦ལོ་ནས་བཟུང་ལོ་ངོ་བཅུ་བཞིའི་རིང་ཟུར་བཀག་བཏང་བའི་
གནས་ཚུལ་སོགས་ཡོངས་སུ་རྫོགས་པ་དག་འབུད་གནང་བ་མ་ཟད་དུས་མཉམ་
པར་ཡོན་ཀྲང་གི་གོ་གནས་ཀྱང་བསྐྱར་གསོ་ཐོབ། སྤྱི་ཟླ་བདུན་པའི་ནང་
ལྗོངས་ཡོངས་ལ་ཀྲུང་གུང་ཀྲུང་དབྱང་ཀྱི་བོད་ལ་གནང་བའི་ཡིག་ཨང་སུམ་ཅུ་སོ་
གཅིག་ཕྱོགས་ཡོངས་ནས་སློབ་སྦྱོང་དང་ལག་བསྟར་དོན་འཁྱོལ་བྱེད་རྒྱུའི་སྐོར་
ལ་ལྗོངས་ཏང་ཨུད་དང་ལྗོངས་མི་དམངས་སྲིད་གཞུང་གཉིས་ནས་དམིགས་
བསལ་གྱི་བརྡ་ཐོ་གནང་སྟེ་དོན་ཚན་རེ་རེ་བཞིན་གྲོས་བསྡུར་དང་གོ་བ་ལོན་པ་
བཅས་ཀྱི་རྨང་གཞིའི་ཐོག་འབྲེལ་ཡོད་ལས་ཁུངས་ཁག་ནས་རང་ཉིད་ཀྱི་དོན་
དངོས་དང་ཟུང་འབྲེལ་བྱས་ཏེ་ལས་དོན་བྱེད་ཐབས་སྟོན་དགོས་པའི་དགོངས་
དོན་དང་ལྷག་པར་ཀྲུང་དབྱང་གི་ཡིག་ཨང་སུམ་ཅུ་སོ་གཅིག་པའི་ནང་དུ་“ མི་
རིགས་རིག་གནས་དང་ གསོ་ རིག་ གོང་འཕེལ་བརྒྱུད་ འཛིན་ གཏོང་རྒྱུའི ”
དགོངས་དོན་ལྟར་ངོས་རང་སྒེར་ནས་སྨན་རྩིས་ཁང་གི་འཕེལ་རྒྱས་སྐོར་ལ
བསམ་གྲོས་དོན་ཚན་བརྒྱད་ལྗོངས་ཏང་ཨུད་དང་སྲིད་གཞུང་ལ་ཞུས་པ་སྟེ་དང་
པོ་སྨན་རྩིས་ཁང་ནི་ལྗོངས་ཡོངས་ལ་གཅིག་རང་ལས་མེད་ཅིང་དེ་ཡར་རྒྱས་ཡོང་
མིན་ལྗོངས་ཡོངས་ཀྱི་མང་ཚོགས་ཀྱི་གཟུགས་གཞི་བདེ་ཐང་དང་། ཞིང་འབྲོག་
ཐོན་སྐྱེས་གོང་འཕེལ་འགྲོ་རྒྱུར་འབྲེལ་བ་ཡོད་པ་མ་ཟད། དེང་རབས་ཅན་བཞི་
མངོན་དུ་འགྱུར་བར་གལ་ཆེའི་གོ་གནས་བཟུང་ཡོད། མིག་སྔར་ལྷག་པའི་
51



གནད་དོན་ནི་བརྒྱུད་འཛིན་པའི་ གནད་དོན་ཡིན་པ་དང་། དེ་དག་ ཐག་
གཅོད་བྱེད་པར་བྱ་ཐབས་ནུས་ལྡན་སྤེལ་ནས་མི་སྣ་མྱུར་སྐྱོབ་བྱེད་པའི་ཐབས་
ཤེས་ཉག་གཅིག་ཁོ་ན་ལས་མེད། གང་ཡིན་ཟེར་ན་སྨན་པ་རྒན་གྲས་ནི་རིམ་
བཞིན་ལོ་ན་རྒན་པ་དང་གཟུགས་གཞི་ཞན་དུ་འགྲོ་བ་དང་། གལ་ཏེ་སྨན་པ་
བགྲེས་སོང་རྣམས་འཚོ་བཞུགས་སྐབས་སུ་ཁོང་ཚོའི་ལག་རྩལ་དང་ཉམས་མྱོང་
རྣམས་ཕྱོགས་བསྡོམས་དང་། རྒྱུད་སྤེལ་མ་བྱས་ཚེ་ནམ་ཞིག་སྐུ་ཚེ་མ་ཟིན་པའི་
སྐབས་སུ་བློ་འགྱོད་ཆེན་པོ་ཡོང་རྒྱུ་ལས་གཞན་པའི་ཐབས་ཤེས་གང་ཡང་མེད་
ན་འཕྲལ་དུ་བརྒྱུད་འཛིན་པའི་གནད་དོན་ཐག་གཅོད་ཡོང་རྒྱུར་ཤུགས་དྲག་
ཆེན་པོས་རེ་འདུན་ཞུ་རྒྱུ་ཡིན།
གཉིས་པ་བོད་ཀྱི་གནམ་རིག་སྐར་རྩིས་ཀྱི་ལོ་ཐོའི་སྐོར་ལ་སྨན་རྩིས་ཁང་
བཙུགས་ནས་ད་བར་ལོ་ངོ་ལོ་༦༥ཙམ་གྱི་རིང་ལོ་ལྟར་བོད་ཀྱི་ལོ་ཐོ་བཏོན་ནས་
ཞིང་འབྲོག་ཐོན་སྐྱེད་ལ་ཕན་ནུས་ཆེན་པོ་བྱུང་བ་དང་
། ལྷག་པར་དུ་ཟིང་ལྷོད་
བཅོས་བསྒྱུར་བྱས་རྗེས་ཁ་ཕྱོགས་ཞིང་འབྲོག་ལ་གཏད་པ་དང་། ཞིང་འབྲོག་
རྒན་རབས་དགེ་རྒན་དུ་བསྟེན་ནས་དམངས་ཁྲོད་ཀྱི་གནམ་གཤིས་ཤེས་ཡོན་
སློབ་སྦྱོང་བྱས་ཏེ་ལོ་ཐོའི་ནང་དོན་སྔར་ལས་ཕུན་སུམ་ཚོགས་སུ་བཏང་བར་རྒྱ་
ཚེའི་མང་ཚོགས་ཀྱིས་བསྟོད་བསྔགས་ཐོབ་ཡོད། འོན་ཀྱང་གནམ་རིག་ལོ་ཐོའི་
ལས་དོན་ཐད་ལ་སྲིད་གཞུང་ནས་ཆེད་མངགས་འགྲོ་གྲོན་མེད་པ་དང་། སྔར་
ཡོད་རྩིས་པ་མི་ལྔ་དང་སློབ་ཕྲུག་གཉིས་ལས་མེད་པས་ཁོང་ཚོར་གཅིག་ནས་
འགྲོ་སོང་མེད་པའི་དཀའ་ངལ་དང་། གཉིས་ནས་བརྒྱུད་འཛིན་པའི་གནད་
དོན་དེ་ཡང་མངོན་གསལ་ཆེ་བའི་གནད་དོན་ཞིག་ཡོད།
གསུམ་པ་བོད་ཀྱི་གསོ་རིག་ནི་མང་ཚོགས་ནང་སྙན་གྲགས་ཤིན་ཏུ་ཆེ་བ་
52



་པས་
དང་། སྨན་རྫས་ལ་ཧ་ཅང་དགའ་པོ་བྱེད་པ་རེད། ད་ཡོད་སྨན་གྱི་བཟོ་གྲྭའི་ཆ་
རྐྱེན་དང་མཁོ་འདོན་གྱི་ཁྱབ་ཁོངས་ལ་བལྟས་ན་སྔར་བཞིན་མི་དམངས་ཀྱི་
དགོས་མཁོ་དང་མ་འཚམས་པའི་གནད་དོན་གཙོ་བོ་ནི་བཟོ་གྲྭ་རྒྱ་ཆུང་བ་དང་།
ལས་བཟོའི་སྡོད་ཤག་མེད་པ། ཐོན་སྐྱེད་ཀྱི་མཁོ་འདོན་མ་ལྡེང་བ་དེ་ཡིན་པ་
བོད་ཀྱི་ས་ཁུལ་དུ་སྨན་རྫས་དཀོན་པའི་གནད་དོན་དེ་ཐག་གཅོད་ཡོང་ཆེད་
སྨན་གྱི་བཟོ་གྲྭ་རྒྱ་བསྐྱེད་དམ་ཡང་ན་བོད་ལྗོངས་སྨན་གྱི་བཟོ་གྲྭར་ཟླ་སྒྲིལ་
གཏོང་རོགས་གནང་།
བཞི་པ་ང་ཚོའི་གསོ་རིག་ཞིབ་འཇུག་སོའོ་ལ་སྨན་པ་བགྲེས་པ་དང་དར་
མ་གཞོན་ནུ་བཅས་ལ་སྒྲིག་བཙུགས་བྱས་ཏེ་ད་བར་གཞུང་ལུགས་དང། ལག་
ལེན། དེ་བཞིན་སྨན་རྫས་སོགས་ལ་བརྒྱུད་རིམ་ལྡན་པའི་ཞིབ་འཇུག་བྱས་
ནས་གྲུབ་འབྲས་ངེས་ཅན་ཞིག་ཐོབ་ཡོད། འོན་ཀྱང་བོད་ལུགས་དང་ ཕྱི་
ལུགས་ཟུང་འབྲེལ་གྱི་འགྲོ་ལམ་དུ་བསྐྱོད་རྒྱུ་དང་རང་རྒྱལ་གྱི་གསོ་རིག་དང་སྨན་
རྫས་རིག་པ་གསར་གཏོད་བྱེད་རྒྱུའི་དམིགས་ཚད་དང་བསྡུར་ན་ད་དུང་རྒྱུང་
ཐག་ཧ་ཅང་རིང་པོ་ཡོད། སླད་ཕྱིན་བོད་སྨན་བརྒྱུད་འཛིན་དང་གོང་འཕེལ་
གཏོང་རྒྱུའི་ཆེད་དུ་བོད་སྨན་ལ་དགའ་ཞེན་ཡོད་པའི་ཀྲུང་ལུགས་དང་ཕྱི་ལུགས་
ཀྱི་སྨན་པ་གསུམ་བཞི་ཙམ་བཏང་ནས་བོད་སྨན་ལ་ཞིབ་འཇུག་བྱེད་འཇུག་
རོགས་ཞུ་རྒྱུ།
ལྔ་པ་སྨན་རྩིས་ཁང་ནི་སྔོན་ཆད་སྨན་དང་རྩིས་ཀྱི་ལག་རྩལ་མི་སྣ་གསོ་
སྐྱོང་བྱེད་ཡུལ་གཙོ་བོ་ཡིན་པ་དང་། ཟིང་ལྷོད་རྗེས་སུ་ལས་དོན་ལྟེ་བ་སྨན་
བཅོས་བྱེད་མཁན་ཞིག་ཏུ་བསྒྱུར་སྟབས་བོད་ཀྱི་གསོ་རིག་སློབ་གསོའི་ལས་ཀར་
ཤུགས་རྐྱེན་ངེས་ཅན་ཞིག་ཐེབས་སོང་བས་དུས་བབས་གསར་པའི་རྣམ་པ་དང་
53



མཐུན་ཆེད་བོད་ལྗོངས་ཕྱོགས་བསྡུས་སློབ་གྲྭ་ཆེན་མོའི་ནང་བོད་ཀྱི་གསོ་རིག་
དང་། སྨན་རིག གནམ་རིག་བཅས་ཀྱི་ཆེད་གཉེར་འཛིན་གྲྭ་འཛུགས་རྒྱུ་
དང་། སློབ་གཉེར་བ་མི་གྲངས་བརྒྱ་ཙམ་མཐོ་རིམ་སློབ་འབྲིང་ཐོན་པ་དང་
བོད་ཡིག་ཆུ་ཚད་མཐོ་བ་རྐྱང་དགོས་ཤིང་དེའི་སློབ་ཁྲིད་དགེ་རྒན་དང་སློབ་ཚན་
ཟ་ངོས་སྦྱོང་བྱེད་ཡུལ་སོགས་སྨན་རྩིས་ཁང་ནས་འགན་འཁུར་རྒྱུ།
དྲུག་པ་ས་གནས་དང་རྫོང་ཁག་ལ་ཁ་ཐོར་དུ་ཡོད་པའི་བོད་སྨན་དང་
གནམ་རིག་ཤེས་ཡོན་ཕུན་སུམ་ཚོགས་པོ་ཡོད་པ་ཁག་གཅིག་སྨན་རྩིས་ཁང་ལ་
བསྡུ་ལེན་བྱེད་རྒྱུ་དང་། ད་ཡོད་སྨན་རྩིས་ཁང་གི་ཞིབ་འཇུག་སོའོ་ལ་ཤུགས་
སྣོན་རྒྱབ་སྟེ་ཕྱོགས་གཅིག་ནས་ཚན་རིག་ཞིབ་འཇུག་དང་ཕྱོགས་གཅིག་ནས་
གནའ་རབས་ཡིག་ཆ་ཕྱོགས་བསྒྲིགས་དང། རང་ཉིད་ཀྱི་ཉམས་མྱོང་ཡིག་
ཐོག་ཏུ་བཀོད་དེ་མི་རབས་རྗེས་མར་བརྒྱུད་སྤྲོད་བྱེད་རྒྱུ། ཞིབ་ཕྲའི་མིང་ཐོ་
དང་ས་གནས་གང་ཡིན་རེའུ་མིག་ཟུར་དུ་ཕུལ་ཡོད།
བདུན་པ་ ཕྱིན་ཆད་བོད་སྨན་ཞིབ་འཇུག་ལེགས་པར་བྱེད་ རྒྱུ་དང་།
བོད་ལྗོངས་ཕྱོགས་བསྡུས་སློབ་གྲྭ་ཆེ་མོའི་ཁོངས་ཀྱི་སྨན་རྩིས་སློབ་མཁན་ཚོའི་
དངོས་སྦྱོང་བྱེད་རྒྱུར་མཐུན་རྐྱེན་གསར་གཏོད་ཡོང་ཆེད་ནད་ཁང་ཞིག་ཟུར་དུ་
གསར་རྒྱག་དང་དེའི་ནང་ནད་ཁྲི་བརྒྱ་ཙམ་བཙུགས་རོགས་གནང་ཞུ་རྒྱུ་དང་།
དེ་དག་གི་ནད་ཁང་སྨན་པ་དང་། ནད་སྐྱོང་པ་སོགས་སྨན་རྩིས་ཁང་ནས་ཟུར་
འཐེན་བྱེད་རྒྱུར་ནུས་ཤུགས་ཡོད་པ་རེད།
བརྒྱུད་པ་གོང་གསལ་གྱི་རེ་འདུན་རྣམས་དོན་ཐོག་ཏུ་འཁེལ་བར་དང་
ཐོག་སྨན་ཁང་གི་སྒྲིག་གཞི་བསྒྱུར་བཅོས་གཏོང་རྒྱུ་དེ་ཧ་ཅང་གལ་ཆེ་བ་དང་
ཚང་མའི་རེ་བར་ལྷ་ས་གྲོང་ཁྱེར་ཁོངས་གཏོགས་དེ་ནས་བསྒྱུར་བཅོས་གནང་སྟེ་
54



རང་སྐྱོང་འཕྲོད་བསྟེན་ཐིང་གི་ཐད་གཏོགས་སུ་ཚུད་ཐུབ་ན་སྨན་རྩིས་ཁང་གིས་
ལྗོངས་ཡོངས་ཀྱི་བོད་སྨན་དང་། གནམ་རིག་སྐོར་གྱི་ལག་རྩལ་སློབ་སྟོན། མི་
སྣ་གསོ་སྐྱོང་བྱེད་རྒྱུ་སོགས་གང་ཅིའི་ཐད་ལ་ཕན་ཐོགས་ཆེན་པོ་ཡོང་རྒྱུ་ཉག་
ཅིག་ལ་བརྟེན་ལྗོངས་ཏང་ཨུད་དང་མི་དམངས་སྲིད་གཞུང་ནས་འཕྲལ་ཐག་
ཆོད་པའི་ ཐབས་ཤེས་སྤྱད་ནས་ང་ཚོའི་རེ་བ་དོན་ཐོག་ཏུ་འཁེལ་བ་ཅི་ནས་
མཛད་རོགས་ཞུ། ཞེས་སྙན་ཞུ་ཕུལ་བའི་འབྲས་བུར་རང་སྐྱོང་ལྗོངས་དབུ་
འཁྲིད་རྣམས་ནས་ཐུགས་འཁུར་ཟབ་བཞེས་གནང་ནས་གོང་ཞུས་དོན་ཚན་
དོན་འཁྱོལ་བྱུང་བ་མ་ཟད་ལྷག་པར་དུ་སྤྱི་ལོ་ ༡༩༨༠ལོའི་ཟླ་༩པའི་ཚེས་༡ཉིན་
ལྗོངས་མི་དམངས་སྲིད་གཞུང་གིས་ཆོག་མཆན་གནང་སྟེ། དེ་སྔའི་ལྷ་ས་གྲོང་
ཁྱེར་སྨན་རྩིས་ཁང་འདི་ཉིད་བོད་རང་སྐྱོང་ལྗོངས་སྨན་རྩིས་ཁང་ཞེས་པར་མིང་
འགྱུར་གནང་བ་དེས་སྨན་རྩིས་ཁང་གོང་འཕེལ་འགྲོ་བའི་གོམས་སྟབས་ཧ་ཅང་
མགྱོགས་སུ་ཕྱིན་ཞིང་ལྗོངས་ཡོངས་ཀྱི་སྨན་བཅོས་དང། སློབ་གསོ། ཚན་
རིག་ཞིབ་འཇུག བོད་སྨན་ཐོན་སྐྱེད་བཅས་བྱེད་མཁན་གྱི་ལྟེ་གནས་སུ་གྱུར་
ཡོད། སྤྱི་ཟླ་བཅུ་པའི་ནང་ཆབ་མདོ་ས་གནས་འཕྲོད་བསྟེན་ཅུས་ཀྱིས་བོད་
སྨན་ལས་དོན་སྐོར་གྱི་ཚོགས་འདུ་བསྐོང་འཚོགས་གནང་སྐབས་སྨན་རྩིས་ཁང་
ནས་ངོས་དང་སྨན་རམས་པ་བློ་བཟང་ཚུལ་ཁྲིམས་ལགས་དེ་བཞིན་འཕྲོད་
བསྟེན་ཐིང་ནས་ལས་བྱེད་ཚེ་རིང་ལགས་བཅས་ཚོགས་འདུར་ཞུགས་ཏེ་ཆབ་
མདོ་ཁུལ་གྱི་རྫོང་ཁག་སོ་སོ་ནས་ཕེབས་པའི་སྨན་པ་དང་དམངས་ཁྲོད་སྨན་པ་
ཁོག་གཅིག་ཐུགས་འཕྲད་ཀྱིས་ཕན་ཚུན་བསམ་འཆར་དང་བསམ་ཚུལ་བརྗེ་
རེས་བྱེད་སྐབས་གཙོ་བོ་བོད་ཀྱི་གསོ་རིག་ནི་སྔོན་འབྱུང་ལོ་རྒྱུས་ནང་མང་
ཚོགས་ཀྱི་བདེ་ཐང་དང་ཡུལ་ལུང་ཡར་རྒྱས་སོགས་ལ་བསུབ་ཐབས་མེད་པའི་
55



ལེགས་སྐྱེས་ཕུལ་ཡོད་ལ་སླད་ཕྱིན་ཏང་གི་མཛད་ཕྱོགས་ཡང་དག་པ་དང་།
སྲིད་ཇུས་བཟང་པོའི་འོག་ནས་བོད་ཀྱི་གསོ་རིག་ཉམས་པ་སོར་ཆུད་དང་མི་
ཉམས་གོང་འཕེལ་ཡོང་རྒྱུའི་སྐོར་ལ་སྐོམ་པ་ཆུ་འདོད་ཀྱི་རེ་བ་ཡོད་པ་གསལ་
པོར་ཤེས་རྟོགས་བྱུང་བ་དང་སྦྲགས་སྐབས་དེའི་དུས་སུ་ཆབ་མདོར་འཚོག་པའི་
བོད་སྨན་གྱི་ཚོགས་འདུ་དེ་ནི་ལྗོངས་ཡོངས་ནས་བཤད་ནའང་ཐེངས་དང་པོ་
ཡིན་པ་དང་། ཚོགས་འདུ་དེ་དག་བརྒྱུད་ཆབ་མདོ་ཙམ་མ་ཟད་ས་གནས་
གཞན་དག་ལའང་དྲིལ་བསྒྲགས་དང་ཤུགས་རྐྱེན་ཆེས་ཆེར་ཐེབས་པའི་སྐུལ་
ལྕག་བྱུང་སོང་། དེ་ནས་མི་རིང་བར་བོད་ལྗོངས་གནམ་རིག་སྐར་རྩིས་རིག་
གཞུང་ཚོགས་པ་དངོས་སུ་བཙུགས་ནས་ལྷ་སར་ཐེངས་དང་པོའི་ཚོགས་འདུ་
བསྐོང་འཚོགས་བྱས་པའི་ནང་ཀྲུང་གོ་ཚན་རིག་མཐུན་ཚོགས་དང་། ཀྲུང་གོ་
ཚན་རིག་ཁང་གི་རང་བྱུང་ཚན་རིག་ཞིབ་འཇུག་སོའོ། ནན་ཅིང་ཙེ་ཅིང་ཧྲན་
གནམ་རིག་ཁང་། པེ་ཅིན་དཔེ་མཛོད་ཁང། ཡུན་ནན་ཚན་རིག་མཐུན་
ཚོགས། ཀན་སུའུ་བླ་བྲང་བཀྲ་ཤིས་འཁྱིལ་དགོན། ནུབ་བྱང་མི་རིགས་སློབ་གྲྭ་
བཅས་ཀྱི་སྐུ་ཚབ་ཕེབས་པ་མ་ཟད་དེ་དག་ནང་མཁས་དབང་ཚེ་ཏན་ཞབས་
དྲུང་དང་། མཁས་དབང་བསམ་གྲུབ་རྒྱ་མཚོ། མཁས་དབང་ཁྱེན་ཅིའུ་ཅིང་།
མཁས་དབང་ཧོང་མིན་ཤིན་སོགས་སྐར་རྩིས་རིག་པའི་དབང་ཕྱུག་ཆེན་པོར་
གྲགས་པ་རྣམས་ཀྱིས་གསུང་བཤད་ཉམས་མྱོང་ཁྱད་དུ་འཕགས་པ་ངོ་སྤྲོད་
མཛད། ལྗོངས་ནང་ཁུལ་ནས་སྐར་རྩིས་ལས་དོ
ང་རྩིས་ལས་དོན་མཁན་ཕུད་པས་ད་དུང་རང་
སྐྱོང་ལྗོངས་གནམ་གཤིས་ལས་ཁུངས་ཀྱི་སྐུ་ཚབ། ཞིང་འབྲོག་མྱོང་བ་ཅན།
སྔགས་འཆང་རྩིས་པ་འགའ་ཞིག་བཅས་ཚོགས་འདུར་ཞུགས། འཐུས་མི་ཚོས་
ཚོགས་པའི་སྒྲིག་ཡིག་དང་དམངས་གཙོའི་གྲོས་མོལ་གང་ལེགས་བྱས་པ་བརྒྱུད་
56



ཚེ་ཏན་ཞབས་དྲུང་མཆོག་མཚན་འཛིན་ཚོགས་གཙོ་དང་། སྨན་རྩིས་ཡོན་
ཀྲང་སྐུ་གཞོན་ཀུན་དགའ་ཕུན་ཚོགས་ཚོགས་གཙོ་དང་ངོས་ལ་ཚོགས་གཙོ་
གཞོན་པ་བསྐོ་བཞག་གནང་བྱུང་། ཐེངས་འདིའི་ཚོགས་འདུར་ལྗོངས་ཏང་
ཨུད་དང་མི་དམངས་སྲིད་གཞུང་བཅས་ཀྱི་ཧ་ཅང་མཐོང་ཆེན་གནང་ཞིང་རྒྱལ་
ཡོངས་མི་དམངས་འཐུས་ཚོགས་རྒྱུན་ལས་ཨུ་ཡོན་ལྷན་ཁང་གི་ཨུ་ཡོན་ཀྲང་སྐུ་
གཞོན་པ་ང་ཕོད་ངག་དབང་འཇིགས་མེད་མཆོག་དང་། ལྗོངས་ཏང་ཨུད་ཀྱི་
ཧྲུའུ་ཅི་དབྱིང་ཧྥ་ཐང་། ཧྲུའུ་ཅི་སྐུ་གཞོན་རག་སྡིས། ཧྲུའུ་ཅི་སྐུ་གཞོན་བློ་
བཟང་ཚུལ་ཁྲིམས། ཧྲུའུ་ཅི་སྐུ་གཞོན་ཀོ་ཤི་ལན། ལྗོངས་མི་དམངས་འཐུས་
ཚོགས་རྒྱུན་ལས་ཨུ་ཡོན་ལྷན་ཁང་གི་ཀྲུའུ་རེན་ཡང་ཏུང་སན་སོགས་སྨན་རྩིས་
ཁང་ལ་ཕེབས་ནས་འཐུས་མི་ཡོངས་རྫོགས་ལ་མཇལ་འཕྲད་ཐོག་གལ་ཆེའི་
བཀའ་སློབ་གསུང་བཤད་ཀྱང་གནང་བ་བཅས་ལོ་རྒྱུས་ཐོག་བྱུང་མྱོང་མེད་པའི་
བསྐལ་བཟང་དགའ་སྟོན་ལ་ལོངས་སུ་སྤྱོད་པའི་གོ་སྐབས་བྱུང་། དེ་དུས་རྒྱལ་
ནང་ནས་ཕེབས་པའི་མཁས་དབང་ཚོས་གསུང་གསལ་ལྟར་ན་རྒྱ་ནག་ལ་རིག་
གཞུང་ཚོགས་པའི་ཚོགས་འདུ་འཚོགས་ན་ཀྲུང་དབྱང་དང་ཞིང་ཆེན་གྱི་དབུ་
ཁྲིད་ཕར་ཞོག་རིག་ གཞུང་སློབ་གསོའི་ཐུགས་འགན་བཞེས་མཁན་གྱི་དབུ་
འཁྲིད་གཅིག་ཕེབས་རྒྱུའང་ཁག་པོ་རེད། བོད་ལ་ནི་ཤེས་ཡོན་ཅན་ལ་མཐོང་
ཆེན་ཡོད་པ་དང། ལྷག་པར་བྱམས་པ་ཡོན་ཀྲང་ཁྱེད་ཀྱིས་དབུ་ཁྲིད་དེ་ལྟ་བུ་
གདན་ཞུ་ཐུབ་པ་ནི་ཁྱེད་རང་ངོ་ཆེན་པོ་ཡོད་པའི་རྟགས་རེད། དོན་དུའང་
རང་ངོས་ནས་བོད་དུ་གནམ་རིག་སྐར་རྩིས་རིག་གཞུང་ཚོགས་པ་འཛུགས་རྒྱུའི་
དོན་སྙིང་དེ་བཞིན་མཚོ་སྔོན་དང་། ཀན་སུའུ། ཡུན་ནན། སི་ཁྲོན་སོགས་ཀྱི་
གནམ་རིག་སྐར་རྩིས་མཁས་པ་ཚོའང་ང་ཚོའི་ཚོགས་པ་འདིའི་ནང་ཞུགས་ཏེ་
57



ཀྲུང་དབྱང་གི་ཡིག་ཨང་སུམ་ཅུ་སོ་གཅིག་པའི་ནང་གསལ་བོད་ཀྱི་གསོ་རིག་
དང་གནམ་རིག་སྐར་རྩིས་བརྒྱུད་འཛིན་འཕེལ་རྒྱས་གཏོང་རྒྱུའི་དགོངས་དོན་
དང་འབྲེལ་བ་ཡོད་ཚུལ་བཅས་པར་དབུ་ཁྲིད་དུ་མར་སྙན་གསེང་ཞུས་པའི་
འབྲས་བུ་ཡིན་པར་ཐེ་ཚོམ་མེད། དེ་རྗེས་སྨན་རྩིས་ཁང་རང་ཁོངས་སུ་བརྒྱུད་
འཛིན་སློབ་ཕྲུག་བསྡུ་རྒྱུའི་སྐོར་ལ་རང་སྐྱོང་ལྗོངས་འཕྲོད་བསྟེན་ཐིང་བརྒྱུད་
སྙན་གསེང་རིམ་པ་སྟར་ཞུས་པའི་མཐར་སྤྱི་ཟླ་བརྒྱད་པའི་ཟླ་མཇུག་ལ་དམའ་
རིམ་སློབ་འབྲིང་ཐོན་པའི་སློབ་ཕྲུག་མི་གྲངས་ཕོ་མོ་བསྡོམས་ཉི་ ཤུ་ཐམ་པ་
གསར་དུ་འབྱོར། དེ་རྣམས་ཀྱི་དགེ་རྒན་དུ་བྱམས་པ་འཇམ་དབྱངས་ལགས་
དང་ཚེ་རིང་དཔལ་ལྡན་ལགས་གཉིས་ལ་སློབ་ཁྲིད་ལས་འགན་བཀོད་སྒྲིག་བྱས།
སློབ་ཡུན་ལོ་གསུམ་གྱི་ཚད་གཞི་བཟོས་པ་མ་ཟད། ལོ་མང་རིང་བར་མཚམས་
ཆད་པའི་སྨན་གཞུང་རྒྱུད་གསུམ་བློ་འཛིན་རྒྱུགས་སྤྲོད་བྱེད་རྒྱུ་བསྐྱར་གསོ་བྱེད་
ཐུབ་པ་བྱུང་སོང་།
སྤྱི་ལོ་༡༩༨ ༡ལོའི་ཟླ་བ་བརྒྱད་པའི་ནང་ལྷ་ས་དང་། གཞིས་རྩེ། ལྷོ་ཁ།
ནག་ཆུ། མངའ་རིས་བཅས་ཀྱི་བོད་སྨན་མི་གྲངས་ཉི་ ཤུ་ རྩི་ གཅིག་ སྒྲིག་
འཛུགས་གནང་སྟེ་བལྟ་བསྐོར་ཚོགས་པ་དེའི་ཚོགས་གཙོ་ངོས་རང་ལ་དམིགས་
འཛུགས་མཛད་དེ་ང་ཚོས་སྔ་ཕྱིར་ཤི་ཨན་དང་། ལན་ཀྲུའུ། ཀན་ལྷོའི་བླ་བྲང་
བཀྲ་ཤིས་འཁྱིལ། ཤིང་ཅང་ཨུ་ལུ་མུ་ཆི། ནང་སོག་མཁར་སྔོན་པོ་དང་ཤི་མོང་
བརྒྱུད་མཐར་པེ་ཅིན་དང་ཁྲེན་ཏུའུ་བཅས་ཀྱི་མི་རིགས་སྨན་ཁང་དང་ཀྲུང་
དབྱིའི་སྨན་ཁང་། ཕྱི་ལུགས་བཅས་པར་ཁྱོན་བསྡོམས་ཟླ་བ་གཉིས་ལྷག་ཙམ་
རིང་བལྟ་བསྐོར་སློབ་སྦྱོང་གི་གོ་སྐབས་ཐོབ་བྱུང་། ཐེངས་འདིའི་བལྟ་བསྐོར་
བྱས་པ་བརྒྱུད་དགེ་མཚན་ཁ་ཤས་བྱུང་བ་ལས།
58



གཅིག་ད་རེས་བོད་ཀྱི་གསོ་རིག་བལྟ་བསྐོར་ཚོགས་པ་ནི་མཐོ་རིམ་ལག་
རྩལ་གོ་མིང་ཡོད་མཁན་མང་ཆེ་བ་ཡིན་པ་ཙམ་མ་ཟད། ལྗོངས་དང་ས་གནས་
ཁག་གི་རྐང་འཛིན་མི་སྣ་རྐྱང་རྐྱང་ཡིན་པར་བརྟེན་ཞིང་ཆེན་གཞན་ལའང་
ཤུགས་རྐྱེན་ཆེན་པོ་ཐེབས་སོང་།
གཉིས་ང་ཚོའི་བལྟ་བསྐོར་ཚོགས་པ་སླེབས་པ་ཙམ་གྱི་མཚོ་སྔོན་དང་།
ཀན་སུའུ། ཤིང་ཅང་། ནང་སོག་བཅས་པའི་འཕྲོད་བསྟེན་ལས་ཁུངས་ཀྱི་དབུ་
ཁྲིད་རྣམ་པས་ཁོང་ཚོ་རང་ཉིད་ཀྱི་ས་ཁུལ་ལ་ཡོད་པའི་མི་རིགས་གསོ་རིག་ཡར་
རྒྱས་གཏོང་རྒྱུ་དང་དེ་དག་བརྒྱུད་མང་ཚོགས་ཀྱི་བདེ་ཐང་དང་ཐོན་སྐྱེད་གོང་
འཕེལ་འགྲོ་རྒྱུར་ཕན་འབྲས་བཟང་
ཟང་པོ་ཡོད་པ་མཁྱེན་རྟོགས་བྱུང་སྟེ་ང་ཚོ་ཕྱིར་
ལོག་རྗེས་སུ་ཞིང་ཆེན་དང་རང་སྐྱོང་ལྗོངས་ཀྱིས་མི་ཤུགས་དང་ནོར་ཤུགས་
བཅས་ཀྱི་རྒྱབ་སྐྱོར་ཅི་ཆེ་གནང་འདུག དེའི་སྐོར་དཔེ་ཞིག་ཞུས་ན། ཀན་ལྷོ་
ཁུལ་དུ་ཤཧཱ་( བསང་ཆུ་)རྫོང་བོད་ལུགས་སྨན་ཁང་གི་སྟེང་དུ་ཀན་ལྷོ་བོད་ཀྱི་
གསོ་རིག་ཞིབ་འཇུག་སོའོ་བཙུགས་པ་དང་། ཤིང་ཅང་ཡུ་གུར་གསོ་རི།
རིག་གི་
སྨན་ཁང་དེ་བཞིན་ང་ཚོ་བལྟ་བསྐོར་ལ་འགྲོ་དུས་ཁ་ཆེའི་ལྷ་ཁང་ནང་ཡོད་པ་དེ་
ཡང་འགྱུར་ལྡོག་ཕྱིན་ཏེ་སྨན་ཁང་གསར་པ་ཞིག་ཏུ་སྤོ་ཐུབ་པ་བྱུང་འདུག ནང་
སོག་ཁུལ་ལའང་ཤུགས་རྐྱེན་ཆེ་ཙམ་ཐེབས་པའི་དཔེ་དོན་མི་ཉུང་བ་ཡོད་པ་
སོག་རིགས་སྨན་པ་ཚོས་ང་ཚོར་དངོས་སུ་ངོ་སྤྲོད་བྱས་བྱུང་།
གསུམ་ང་ཚོ་བལྟ་བསྐོར་ལ་ཕྱིན་པའི་རྗེས་སུ་གོང་ཞུས་ཞིང་ཆེན་དང་
ལྗོངས་ཀྲའུ་ནས་གསོ་རིག་བལྟ་བསྐོར་ཚོགས་པ་བོད་ལྗོངས་ལ་ཐེངས་འགའ་
ཤས་སླེབས་ཏེ་ང་ཚོ་ཕན་ཚུན་སློབ་སྦྱོང་དང་ཉམས་མྱོང་སྤེལ་རེས་བྱེད་རྒྱུར་ཕན་
འབྲས་བཟང་པོ་ཐོན་ཡོད་ལ། ལྷག་པར་ང་ཚོ་བལྟ་བསྐོར་ཚོགས་པ་ཕྱིན་མེད་
59



པའི་ཞིང་ཆེན་སི་ཁྲོན་དང་ཡུན་ནན་གཉིས་ཀྱི་བོད་ལུགས་སྨན་ཁང་ནས་ཀྱང་
སྔ་ཕྱིར་བོད་ལྗོངས་སུ་བལྟ་བསྐོར་སློབ་སྦྱོང་ལ་སླེབས་པ་མ་ཟད། ཤིང་ཅང་གི་
པ་དབྱིང་སྐྱི་ལཱ་སོག་རིགས་རང་སྐྱོང་ཁུལ་ནས་སོག་སྨན་བལྟ་བསྐོར་ཚོགས་པ་
སྔ་ཕྱིར་བོད་ལ་བཏང་བ་དང་། ཕྱོགས་མཚུངས་ནང་སོག་གི་སོག་པོའི་གསོ་
རིག་བལྟ་བསྐོར་ཚོགས་པ་སྔ་ཕྱིར་ཐེངས་གསུམ་ཙམ་བོད་ལ་ཕེབས་ཡོད།
བཞི་ཕན་ཚུན་བལྟ་བསྐོར་བྱས་པའི་རྗེས་སུ་བསམ་འཆར་དང་རེ་འདུན་
བགྲོས་གླེང་བྱས་པའི་ནང་གལ་འགངས་ཆེ་ཤོས་ནི་བོད་ལྗོངས་སྨན་རྩིས་ཁང་
ནས་ཟབ་སྦྱོང་མི་སྣ་ཉར་རྒྱུ་དང་དཔེ་ཆ་དང་སྨན་རྒྱུ་མཁོ་འདོན་བྱེད་རྒྱུ་སོགས་
ཀྱི་རེ་བ་བཏོན་པ་ལྟར་དེ་ནས་བཟུང་ལྗོངས་ཕྱི་ནང་ཀུན་ཏུ་མི་སྣ་གསོ་སྐྱོང་
དང་། སྨན་དཔེ་མཁོ་འདོན། སྨན་རྫས་སྤུས་འཚོང་བཅས་པར་དངོས་ཤུགས་
བརྒྱུད་གསུམ་ནས་རྒྱབ་སྐྱོར་ཞུ་ཐུབ་པ་བྱུང་།
ལྔ་ང་ཚོ་བལྟ་བསྐོར་ཚོགས་པས་ཞིང་ཆེན་དང་རང་སྐྱོང་ལྗོངས་བཞི་
ཡིས་མི་རིགས་གསོ་རིག་སྐོར་ལ་བལྟ་བསྐོར་དང་རྟོགས་ཞིབ་བྱས་ཏེ་ཕན་ཚུན་
དགེ་བླང་སྐྱོན་དོར་ཇི་ལྟར་བྱེད་རྒྱུའི་ཐད་ལ་བློ་རྒྱུ་ངོས་འཛིན་ཇེ་མཐོར་ཕྱིན་པ་
སྤྱི་དང་། ཡང་སྒོས་རང་ཉིད་ལ་ཆ་བཞག་ན་ཀན་སུའུ་ཞིང་ཆེན་འཕྲོད་བསྟེན་
ཐིང་གི་ཀྲུང་དབྱིའི་ཁྲུའུ་ཡིས་ལས་བྱེད་ཝང་ལགས་ཀྱི་བརྗོད་དོན་ལ། སྐུ་ཉིད་
ནས་བལྟ་བསྐོར་སྐབས་སུ་གསུང་བཤད་ནང་བོད་ཀྱི་གསོ་རིག་ལོ་རྒྱུས་སྐོར་ལ་
བཀའ་མོལ་མང་པོ་གསུངས་པ་དང་ལོ་རྒྱུས་ལ་ཞིབ་འཇུག་ཞིབ་ཚགས་གནང་
མཁན་ཞིག་ཡིན་འདུག་པས། རེ་བར་ཀྲུང་དབྱིའི་གསོ་རིག་གི་ལོ་རྒྱུས་ནང་དུ་
སྨན་པ་མཁས་པ་རིམ་བྱོན་གྱི་རྣམ་ཐར་ཡོད་པ་ནང་བཞིན་བོད་ཀྱི་གསོ་རིག་ལོ་
རྒྱུས་ཐོག་སྐད་གྲགས་ཡོད་པའི་སྨན་པ་མཁས་ཅན་རིམ་བྱོན་གྱི་རྣམ་ཐར་ཞིག་
60



རྩོམ་འབྲི་ཐུབ་པ་བྱུང་ན་ཕྱི་རབས་ཀྱི་དོན་གཉེར་ཅན་ཚོར་ཕན་ཐོགས་ཅི་ཆེ་
ཡོང་ངེས་ཡིན་པའི་གནས་ལུགས་གསུངས་པ་ལྟར་བལྟ་བསྐོར་ནས་ཕྱིར་ལོག་
བྱས་རྗེས་ཁོ་བོས་《 གངས་ཅན་ལྗོངས་སུ་གསོ་རིག་བསྟན་པའི་ཉིན་བྱེད་རིམ་
བྱོན་གྱི་རྣམ་ཐར་བརྗོད་པ་བསམ་འཕེལ་དབང་གི་རྒྱལ་པོ་》རྩོམ་སྒྲིག་གི་འགོ་
བཙུགས་པ་ཡིན། གཞན་ཡང་ཤིང་ཅང་ལ་བལྟ་བསྐོར་བྱེད་རིང་ཁྲི་སྲོང་སྐབས་
སུ་བྱུང་བའི་ཁྲོམ་གྱི་སྨན་པ་ཙན་པ་ཤི་ལ་ཧཱ་ཞེས་པའི་འབྱུང་ཁུངས་དང་སྡེ་སྲིད་
སངས་རྒྱས་རྒྱ་མཚོས་མཛད་པའི་《གསོ་རིག་ཁོག་འབུགས་དྲང་སྲོང་དགྱེས་
པའི་དགའ་སྟོན་》ནང་དུའང་ཏ་ཟིག་གམ་ཁྲོམ་གྱི་ཡུལ་ཞིག་གིས་ས་ཆ་གཅིག་
ཏུ་ངོས་འཛིན་མཛད་པ་དང། དེ་བཞིན་ཙན་པ་ཤི་ལ་ཧའི་འཁྲུངས་ཡུལ་ཁྲོམ་
ཞེས་པ་ཡིན་ཚུལ་སྐོར་ལ་ཡུ་གུར་གྱི་ལོ་རྒྱུས་མཁས་པ་དང་ཁོང་ཚོའི་གསོ་རིག་
ཆོས་འབྱུང་ནང་དུ་ཁྲོམ་ཞེས་པ་དང་ཙན་པ་ཤི་ལ་ཧ་ཞེས་པའི་སྨན་པ་མཁས་པ་
དེ་ལྟ་བུ་བྱུང་ཡོད་མེད་བཀའ་དྲི་ཞུས་པར་ཁོང་ཚོས་ཁྲོམ་ཞེས་པ་ཤིང་ཅང་གི་ས་
ཆ་དེང་སྐབས་མིང་ལ་གལ་ཏེ་ཁོ་རོམ་ཞེས་པ་དེ་དག་མིན་ནམ་གསུང་གི་འདུག
གལ་ཏེ་ཁོ་རོམ་ཞེས་པ་འདི་ཉིད་ཡིན་ན་སྡེ་སྲིད་《 ཁོག་འབུགས་》ནང་དུ་ཙན་
པ་ཤི་ལ་ཧཱ་ལུང་པ་དེ་ནས་ཡིན་པ་གསུང་སྟབས་ཡུ་གུར་གསོ་རིག་གི་ལོ་རྒྱུས་ཐོག་
ཁོང་ཚོས་སྔོན་ཆད་གོ་མྱོང་ཐོས་མྱོང་མེད་རུང་ད་ལམ་ཁོ་བོས་ལོ་རྒྱུས་དཔེ་ཆ་
དུམ་བུ་ཞིག་ངོ་སྤྲོད་བྱས་པར་ནོར་བུ་རྙེད་པ་ལྟ་བུའི་དགའ་ཚོར་དང་སླད་ཕྱིན་
དེ་སྐོར་རྩད་གཅོད་གཏོང་གི་ཡིན་ཞེས་གསུངས་པ་མ་ཟད། དངོས་སུ་ང་ཚོས་
བལྟ་བསྐོར་བྱེད་སྐབས་ལོ་རབས་བརྒྱ་ཕྲག་དྲུག་པ་དང་བདུན་པའི་ནང་ཤིང་
ཅང་གི་མི་རྣམས་ནང་པ་སངས་རྒྱས་པའི་ཆོས་ལ་དད་པ་བྱེད་མཁན་ཡིན་སྐོར་
དངོས་མང་བཤམས་སྟོན་ཁང་དང་གནའ་ཤུལ་གྲགས་ཅན་འགའ་རེའི་ནང་
61



སངས་རྒྱས་ཀྱི་འཁྲུངས་རབས་དང་སྐུ་བརྙན་མཇལ་རྒྱུ་འདུག་པས་ལོ་རྒྱུས་ཞིབ་
འཇུག་ལ་མཁོ་བའི་རྒྱུ་ཆ་ཁག་གཅིག་བཙལ་རྙེད་ཐུབ་པ་བྱུང་། ནང་སོག་ཁུལ་
དུ་མཁར་སྔོན་པོའི་དཔེ་མཛོད་ཁང་དུ་བོད་ཀྱི་ཆོས་དཔེ་དང་རིག་གཞུང་སྨན་
རྩིས་ཀྱི་དཔེ་ཆ་རྙིང་པ་ཁག་གཅིག་ཡོད་རུང་སོག་ཡུལ་དུ་བོད་ཡིག་ཤེས་མཁན་
མང་པོ་མེད་པས། དེ་དག་ལ་ཞིབ་འཇུག་བལྟ་ཀློག་བྱེད་མཁན་ཉུང་བའི་སྐོར་
དཔེ་མཛོད་ཁང་གི་ལས་བྱེད་མི་སྣས་ངོ་སྤྲོད་མཛད་པ་དེ་དག་རང་ཡིན་ཚུལ་
འདུག རིག་གཞུང་སྤེལ་རེས་ཀྱིས་བྱ་བ་དེ་ནི་འདས་དང་མ་འོངས་ད་ལྟ་
བཅས་པར་གལ་འགངས་ཤིན་ཏུ་ཆེན་པོ་ཡིན་པ་ཁོ་བོས་དངོས་སུ་མཐོང་བའི་
ཁར་སོག་རིགས་སྨན་པ་ཚོ་དང་བཞུགས་མོལ་བྱེད་དུས་སྔོན་ཆད་སྤྱི་ཚོགས་རྙིང་
པའི་ནང་ལམ་ཐག་རིང་པོའི་དཀའ་ངལ་ཁྱད་བསད་ཀྱི་ཕན་ཚུན་སློབ་སྦྱོང་དང་
ཡར་རྒྱས་བྱུང་བའི་དཔེ་དོན་བཤད་པ་མ་ཟད། ད་ཆ་སྤྱི་ཚོགས་གསར་པའི་
ནང་ཏང་གི་དབུ་འཁྲིད་ཡང་དག་པའི་འོག་ང་ཚོ་ཕན་ཚུན་སློབ་སྦྱོང་དང་མཉམ་
དུ་ཡར་རྒྱས་གཏོང་མི་ཐུབ་པ་མེད་པའི་སྐོར་གྱི་བསམ་གྲོས་ཞུས་པར་སོག་པོའི་
སྨན་པས་ཡིད་སྨོན་དང་བློ་མོས་ཀྱི་གནས་སུ་སྣང་། ཤི་མོང་ཞེས་པ་སྔོན་ཆད་
ལྕང་སྐྱ་པཎྜི་ཏའི་དགོན་པ་ཡོད་པའི་ས་ཆ་འདི་ཡིན་པ་དང་། ང་ཚོས་སོག་པོའི་
གསོ་རིག་ཞིབ་འཇུག་སོའོ་ལ་ཡོད་པའི་སོག་རིགས་སྨན་པ་བགྲེས་སོང་ལོ་རས་
དང་ནོར་འཕེལ་ཞེས་པ་རྣམ་གཉིས་ཀྱིས་བོད་ཡིག་སྨན་དཔེ་མང་པོ་ང་ཚོར་
བསྟན་པ་དང་སྦྲགས་ནོར་འཕེལ་ཞེས་པས་དར་མོ་སྨན་རམས་པ་བློ་བཟང་ཆོས་
གྲགས་ཀྱིས་མཛད་པའི་བཤད་རྒྱུད་ཀྱི་འགྲེལ་པ་《 རྣམ་བཀྲ་གསེར་གྱི་གླེགས་
བམ་གན་མཛོད་》ཅེས་པ་ཡོད་ཚུལ་དང་དར་མོ་སྨན་རམས་པ་སྐུ་དངོས་ཀྱིས་
ཕུང་པོ་ཁ་ཤས་ལ་གཤགས་ལས་གནང་སྟེ་རུས་པའི་དུམ་བུ་གསུམ་བརྒྱ་དྲུག་
62



ཅུའི་རྣམ་གྲངས་ངོས་འཛིན་ལེགས་པར་བཀྲལ་བ་སོགས་ལྡན་ཚུལ་གསུངས་
པར་བརྟེན། དཔེ་ཆ་དེ་དག་གཡར་པོ་ཞུས་ཏེ་མགྲོན་ཁང་དུ་བལྟ་ཀློག་བྱས་
རྗེས་དངོས་འབྲེལ་བཤད་པ་སྐུ་ཡིས་རྒྱུད་ཀྱི་ལུས་ཀྱི་གནས་ལུགས་སྐབས་ལྷ་
སའི་ཀླུ་སྒུག་གླིང་ག་ཞེས་པར་སྐྱེས་ཕོ་མོ་བཞི་ཙམ་ལ་དར་མོ་སྨན་རམས་པས་
གཤགས་ལས་དངོས་སུ་གནང་སྐོར་དང་རུས་པའི་དུམ་བུ་སུམ་བརྒྱ་དྲུག་ཅུ་རེ་
རེ་བཞིན་ངོ་སྤྲོད་ གནང་འདུག་ ལ་ དཔེ་ཆ་དེ་བཞིན་བོད་ཀྱི་ཨེ་ པའི་ཡིག་
གཟུགས་ཡིན་པ་དང་ཤོག་བུའང་སྐྱེམས་ཤོག་སྤུས་ལེགས་ཞིག་འདུག་པས་རྩ་
བའི་འབྱུང་ཁུངས་བོད་ལྗོངས་རང་ནས་ཡིན་པ་ཐེ་ཚོམ་མི་དགོས་པ་དང་ཕལ་
ཆེར་ལྕང་སྐྱ་པཎྜི་ཏའི་སྐབས་སུ་སོག་ཡུལ་དུ་གྱུར་བ་ཉག་གཅིག་ལ་སྐབས་དེར་
ཁོང་ཚོས་དཔེ་ཆ་ངོ་མ་བོད་ལ་གཡར་རྒྱུར་ཁས་ལེན་མ་བྱས་པའི་མཐར། སྣུམ་
པར་གྱི་འདྲ་བཤུས་ཆ་ཚང་གཉིས་ལག་རྟགས་ལ་སྤྲད་པ་དེ་དག་ད་ལྟ་སྨན་ཁང་
ཞིབ་འཇུག་ཁོངས་ལ་ཉར་ཚགས་བྱས་ཡོད། དེ་དུས་བལྟ་བསྐོར་ཚོགས་པའི་
ནང་ང་ཚོ་སྨན་རྩིས་ཁང་དང་ས་གནས་གཞན་ཁག་ནས་ཕེབས་པའི་མཁས་
དབང་ཤ་སྟག་ཡིན་པར་བརྟེན་ཕྱིར་ལོག་རྗེས་སུ་ས་གནས་དང་རྫོང་ཁག་སོ་
སོའི་འགོ་ཁྲིད་ཀྱི་ཕྱག་ལས་གནང་མཁན་གྱི་གྲས་སུ་འགྱུར་པ་དཔེར་ན་གཞིས་
རྩེའི་སྨན་རམས་པ་བྱམས་པ་འཕྲིན་ལས་ལགས་དང་སྨན་རམས་པ་ཕུན་
ཚོགས་ལགས། དེ་བཞིན་གོ་འཇོ་རྫོང་གི་སྨན་རམས་པ་ཟླ་བ་ཚེ་རིང་ལགས་
སོགས་སྔ་ཕྱིར་ས་གནས་དང་རྫོང་གི་སྨན་རྩིས་ཁང་གི་ཡོན་ཀྲང་སྐུ་བགྲེས་
གཞོན་གྱི་ཐུགས་འགན་བཞེས་ཡོད་ལ། གཞན་ཡང་ནག་ཆུ་ས་གནས་ཀྱི་
མཁས་དབང་ཚུལ་ཁྲིམས་རྒྱལ་མཚན་མཆོག་སྨན་རྩིས་གཙོས་པའི་ རིགས་
གནས་གཞན་ལའང་མཁས་པའི་ཡང་རྩེར་སོན་པ་ཞིག་ཡིན་པར་བརྟེན་ནས་
63



སྨན་རྩིས་ཁང་དུ་ཆེད་མངག་གདན་ཞུ་བྱེད་རྒྱུའི་འབད་བརྩོན་ཞུས་ཡོད། དུས་
ཚོད་དེའི་སྔ་ཕྱིར་ཕན་པོ་ཞིང་རྭ་ནས་མཁས་དབང་བློ་བཟང་སྙན་གྲགས་མཆོག་
དང་། སྤྱི་བདེ་རུ་ཁག་ལྔ་པ་ནས་མཁས་དབང་ཚེ་རྣམ་མཆོག ནག་ཆུ་དཔལ་
མགོན་རྫོང་ནས་མཁས་དབང་ཚུལ་ཁྲིམས་རྒྱལ་མཚན་མཆོག བསམ་ཡས་
ཞིང་རྭ་ནས་སྨན་པ་དཔལ་ལྡན་བསྟན་འཛིན་ལགས། སེ་རྭ་དགོན་ནས་སོག་
པོ་སྨན་པ་སྐལ་བཟང་རྒྱ་མཚོ་ལགས། འབྲས་སྤུངས་དགོན་ནས་སྨན་པ་པ་
སངས་རྡོ་རྗེ་ལགས། གོ་འཇོ་རྫོང་གི་སྨན་པ་དབང་འདུས་ལགས། དེ་མིན་
སྔོན་ཆད་འཐབ་ཕྱོགས་གཅིག་གྱུར་པུའུ་ནས་སྨན་རྩིས་ཁང་དུ་བཏང་སྟེ་བོད་
སྨན་སློབ་སྦྱོང་བྱེད་མྱོང་བ་དབྱངས་ཆེན་ལགས་དང་། བསོད་ནམས་ཆོས་སྒྲོན་
ལགས། བྱམས་པ་དཔལ་སྒྲོན་ལགས་སོགས་གོང་རིམ་རྩ་འཛུགས་ལ་སྙན་ཞུ་
དང་འབྲེལ་སྨན་རྩིས་ཁང་དུ་བསྡུ་ལེན་བྱེད་རྒྱུར་རང་ནུས་སྟོན་ཡོད། འོན་ཀྱང་
སྨན་ཁང་ནང་དུ་བསམ་འཆར་འདྲ་མིན་སྣ་ཚོགས་མཆིས་པ་སྟེ་བྱམས་པ་ཡོན་
ཀྲང་གིས་དམངས་གཙོ་བཅོས་བསྒྱུར་རྗེས་སུ་སྤྱི་ཚོགས་སྒང་ནས་ཐུབ་བསྟན་ཚེ་
རིང་ལགས་དང་། འགྱུར་མེད་ཆོས་དབང་ལགས། བློ་བཟང་ཚུལ་ཁྲིམས་
ལགས་སོགས་བསྡུ་ཉར་བྱས་སྟབས་རིག་གནས་གསར་བརྗེའི་ནང་དུ་ལྷ་འདྲེ་
གདོན་བགེགས་བསྡུ་རུབ་བྱས་པའི་ཉེས་མིང་བསྐྱལ་སྟེ་འཐབ་རྩོད་རགས་པར་
ཉམས་མྱོང་བསླབ་བྱ་མི་ལེན་པའི་ཁར་ད་དུང་ཞྭ་ཡོད་དང་ལས་མི་རུ་ཁག་
ཁོངས་ནས་སྨན་པ་བསྡུས་ཏེ་བློ་ཁོག་ཆེན་པོས་དེ་ཚོར་མཐོང་ཆེན་དང་ཤུགས་
ཆེན་གྱིས་བེད་སྤྱོད་བཏང་ནས་ལག་རྩལ་གོ་གནས་དང་ཕོགས་ཐོབ་ཆེན་པོ་སྤྲད་
སོང་ཟེར་མཁན་ཡང་བྱུང་། གཞན་ཡང་ལས་ཁུངས་འགའ་ཤས་དང་དབུ་ཁྲིད་
མི་ཉུང་བ་ཞིག་གིས་གསུངས་ན་གོང་གསལ་དམངས་གཙོའི་བཅོས་བསྒྱུར་རྗེས་
64



སུ་སྔ་རྗེས་ལ་གདན་འདྲེན་ཞུས་པའི་མཁས་དབང་ངམ་སྨན་པ་དེ་ཚོ་སྨན་རྩིས་
ཁང་ལ་ཡོད་པ་ནི་ངོས་རང་བསམ་རྒྱ་ཆེ་བ་དང། མཐོང་རྒྱ་ཆེ་བ། ཐབས་
ཤེས་ཡོད་མཁན་ཡིན་པར་ངོས་འཛིན་མཛད་དེ་བསྔགས་བརྗོད་གནང་མཁན་
ཡང་བྱུང་ངོ་། གོང་ཞུས་ལ་སྐྱོན་བརྗོད་དང་བསམ་འཆར་བྱུང་དུས་མགོན་པོ་
ཀླུ་སྒྲུབ་ཀྱིས། འཇིག་རྟེན་མཁྱེན་པ་རྙེད་དང་མ་རྙེད་དང་། བདེ་དང་མི་བདེ་
སྙན་དང་མི་སྙན་དང་། སྟོད་སྨད་ཅེས་བགྱི་འཇིག་རྟེན་ཆོས་བརྒྱད་པོ།
བདག་གི་ཡིད་ཡུལ་མིན་པར་གོ་སྙོམས་མཛོད། ཅེས་པའི་བསླབ་བྱ་ཡིད་ལ་
བཅངས་ནས་སྤྱོད་ཚུལ་ཡང་དག་དང་ང་རྒྱལ་ཁེངས་དྲེག་གི་དབང་དུ་མི་འགྲོ་
བར་མིའི་རྩ་ཆེན་གྱི་གཤིས་རྒྱུད་ནི་རང་རྒྱུད་རང་གིས་ལོན་པ་བྱེད་རྒྱུ་དེ་རེད་
ཅེས་པའི་གདམས་ངག་ཐོག་ཏུ་འཁྱོལ་ཐབས་བྱས་པ་ཡིན། གོང་གསལ་མཁས་
དབང་བློ་བཟང་སྙན་གྲགས་མཆོག་དང་ཚུལ་ཁྲིམས་རྒྱལ་མཚན་མཆོག་གཉིས་
ནི་རིག་གནས་ཆེ་ཆུང་བཅུ་ཀར་མཁྱེན་སྤྱོད་ནམ་མཁའི་མཐའ་དང་མཉམ་པ་
ལྟ་བུའི་མཁས་དབང་ཞིག་རེད་ལ། ཁོ་བོའི་ཐོག་མའི་སློབ་དཔོན་མཁས་དབང་
མཁྱེན་རབ་ནོར་བུ་དང་། ཕྱིས་ཀྱི་སློབ་དཔོན་གོང་གསལ་རྣམ་གཉིས་ཡིན།
གོང་གསལ་རྣམས་ནས་གདན་འདྲེན་ཞུ་ཁག་ཤོས་ཁྲོ་རུ་ཚེ་རྣམ་བྱུང་། གང་
ཡིན་ཟེར་ན་ཁྲིམས་འཛིན་ཚན་པས་མོས་མཐུན་གནང་གི་མིན་འདུག ཡིན་
ནའང་ཁོ་བོས་ ཐབས་ཤེས་ཡོད་རྒུ་རྩལ་དྲུག་གིས་ལྗོངས་སྨན་རྩིས་ཁང་དུ་
གདན་འདྲེན་ཞུས་པ་མ་ཟད་སྨན་པ་འབུམ་རམས་པའི་ཐོབ་ཐང་དང་། ཕྱིས་
བོད་སྨན་སློབ་གྲྭ་ཆེན་མོའི་ཡོན་ཀྲང་གཞོན་པ་བར་བསྐོས་ནས་མཐོང་ཆེན་ཅི་
ཆེ་བྱས་ཀྱང་། མཐར་སྨན་རྩིས་ཁང་དང་། སློབ་དཔོན་མཁྱེན་རབ་ནོར་བུ།
ཁོ་བོ་བཅས་པར་སྐུར་བ་འདེབས་པ་ཐོས་རྗེས་བློ་ཕམ་ཆེན་པོ་བྱུང་། སྤྱི་ལོ་
65



༡༩༨༢ལོའི་ཟླ་བ་དང་པོའི་ནང་ཆེད་མངགས་བོད་ཀྱི་སྨན་རྫས་རིག་པའི་ལོ་
རྒྱུས་ཟུར་འདོན་གནང་བའི་རྩོམ་ཡིག་ཉུང་བ་དང་། ད་ཕན་སྨན་རྫས་རིག་
པའི་ལོ་རྒྱུས་ཁེར་གཙང་ངོ་སྤྲོད་གནང་བ་མེད་དེ་བློ་གསར་གཞོན་ནུ་རྣམས་ཀྱི་
སྨན་རྫས་རིག་པའི་སྐོར་གྱི་ལོ་རྒྱུས་ཤེས་བྱ་བལྟ་བདེ་ཤེས་བདེ་ཡོང་བའི་སྐུལ་
སློང་བཟང་པོས་བླངས་ཏེ་བོད་ལྗོངས་མི་དམངས་དཔེ་སྐྲུན་ཁང་ནས་དུས་དེབ་
མིང་ལ་《ཉི་གཞོན་》ཞེས་པ་བཏོན་གནང་སྐབས་ཁོ་བོསབྲིས་པའི་《 སྨན་རྫས་
རིག་པའི་ལོ་རྒྱུས་མདོར་བསྡུས་གཞོན་ནུའི་ཡིད་འཕྲོག་ཨཏྤལའི་དོ་ཤལ་》ཞེས་
པ་སྤྱི་ལོ་༡༩༩༢ལོའི་དུས་དེབ་དང་པོའི་ནང་འདེམས་ཐོན་བྱུང་རྗེས། སྤྱི་ལོ་
༡༩༩༣ལོའི་ནང་དུས་དེབ་དང་གཉིས་ལ་བཀོད་གནང་མཛད་འདུག ལོ་དེའི་
ཟླ་བ་བཞི་པའི་ཟླ་སྨད་ལ་ཀྲུང་དབྱིའི་གསོ་རིག་མྱུར་སྐྱོབ་དང་བརྒྱུད་འཛིན་
ལེགས་པར་གཏོང་ཆེད་ཀྲུང་དབྱང་གི་ཡིག་ཨང་༥༤དགོངས་དོན་སྔར་ལས་
གཏིང་ཟབ་དོན་འཁྱོལ་ཡོང་རྒྱུར་འཕྲོད་བསྟེན་པུའུ་ཡིས་པུའུ་ཀྲང་ཚུལ་གཡོད་
ལིན་མཆོག་གིས་རྒྱལ་ཡོངས་ཀྲུང་དབྱིའི་གསོ་རིག་སློབ་གྲྭ་ཆེན་མོ་ཁག་དང་ཀྲུང་
དབྱིའི་སྨན་ཁང་ཁག དེ་བཞིན་མི་རིགས་གསོ་རིག་སྨན་ཁང་བཅས་ཀྱི་ཡོན་
ཀྲང་རྣམས་ཞུགས་པའི་ཚོགས་འདུ་ཧུ་ནན་ཞིང་ཆེན་ཧེང་ཡང་གྲོང་ཁྱེར་དུ་
བསྐོང་འཚོག་མཛད་དེ་གནད་དོན་གཙོ་བོ་ཕྱིན་ཆད་ཀྲུང་དབྱི་ཁྱད་ཆོས་གཙོ་
འདོན་བྱེད་པ་དང་ཆབས་ཅིག་མི་རིགས་སོ་སོའི་གསོ་རིག་གི་ཁྱད་ཆོས་མངོན་
པར་བྱེད་རྒྱུ་གཏན་ལ་ཕབ། དེ་དུས་བོད་ལྗོངས་ནས་ངོས་དང་འཕྲོད་བསྟེན་
ཐིང་གི་བོད་སྨན་ཁྲུའུ་ཡིས་ཁྲུའུ་ཀྲང་གཞོན་པ་ཀྲོའུ་ཁྲ་ཆིང་འཐུས་མིར་མངགས།
ཚོགས་འདུའི་བར་གསེང་གི་དུས་ཚོད་ཞིག་ལ་ཚུལ་པུའུ་ཀྲང་བཞུགས་སར་
བསྐྱོད་དེ་བོད་སྨན་གྱི་གནས་བབས་དང་དངོས་ཡོད་དཀའ་ངལ་བཅས་པའི་
66



སྐོར་ལ་སྙན་གསེང་ཞུས་པ་དང་སྦྲགས་རེ་བར་པུའུ་ཀྲང་མཆོག་ཕྱག་ལས་བྲེལ་
ཟིང་ཆུང་བའི་སྐབས་དང་བསྟུན་ནས་བོད་ལྗོངས་སུ་ གཟིགས་བསྐོར་རྟོགས་
ཞིབ་གནང་བར་ཆིབས་བསྒྱུར་ཐུགས་རྗེ་ཆེ་བ་ཞུས་ཞིང་། ཚུལ་པུའུ་ཀྲང་ནས་
བཀའ་སློབ་གནང་དོན་ལ་རྒྱལ་ཡོངས་སུ་བཅིངས་འགྲོལ་བཏང་རྗེས་དང་ལྷག་
པར་ལོ་བཅུའི་གོད་ཆགས་རིང་ཀྲུང་དབྱིའི་གསོ་རིག་དང་མི་རིགས་གསོ་རིག་ལ་
ཉམས་རྒུད་ཆེན་པོ་བྱུང་ཡོད་པ་དེ་དག་ཏང་གི་སྐབས་བཅུ་གཅིག་པའི་ཚང་
འཛོམས་གྲོས་ཚོགས་ཐེངས་གསུམ་པ་འཚོགས་རྗེས་སུ་གཡོན་ཐལ་གྱི་ལམ་
ཕྱོགས་ལས་བྱུང་བའི་ཕྱོགས་ལྷུང་སྤྱི་དང་བྱེ་བྲག་མེས་རྒྱལ་གསོ་རིག་དང་ཤེས་
ཡོན་ཅན་གྱི་སྲིད་ཇུས་བཅས་པ་རེ་རེ་བཞིན་དོན་འཁྱོལ་གནང་དང་གནང་
བཞིན་ཡོད་པས། ཁྱེད་ཚོས་བོད་ཀྱི་གསོ་རིག་ཉམས་པ་སོར་ཆུད་དང་མི་
ཉམས་གོང་འཕེལ་གཏོང་རྒྱུར་ཏང་གི་མཛད་ཕྱོགས་སྲིད་ཇུས་ཀྲུང་དབྱིའི་དང་
གཅིག་མཚུངས་ཡིན་པས་བློ་དོགས་བྱེད་མི་དགོས་ལ་ད་ལམ་གྱི་ཚོགས་འདུ་དེ་
དག་བརྒྱུད་ཕྱིར་ལོག་རྗེས་སུ་ཚོགས་འདུའི་དགོངས་དོན་རྣམས་བོད་ཀྱི་ཀྲུང་
དབྱིའི་དང་བོད་སྨན་ལས་ཀ་ཚོར་དྲིལ་བསྒྲགས་དང་སྐུལ་སློང་ཡག་པོ་བྱེད་
དགོས་ཅེས་དང། ཕྱི་ལོ་ཙམ་ལ་ཚུལ་པུའུ་ཀྲང་བོད་ལྗོངས་ལ་ཆིབས་བསྒྱུར་
གནང་རྩིས་ཡོད་ལུགས་སྐོར་གྱི་ཞལ་བཞེས་བཟང་པོ་གནང་བྱུང་།
སྤྱི་ཟླ་བདུན་པའི་ཚེས་༡༢ ཉིན་བོད་ལྗོངས་གནམ་རིག་སྐར་རྩིས་རིག་
གཞུང་སློབ་ཚོགས་ཀྱི་ལོ་ཚོགས་ཐེངས་གཉིས་པ་འཚོག་ནས་རབ་བྱུང་བཅུ་
བདུན་པའི་མེ་ཡོས་ལ་རྩིས་འགོ་སྤོས་ཏེ་《རིགས་ལྡན་འཛུམ་པའི་འོད་ཟེར་》
ཞེས་པ་ཕྱོགས་བསྒྲིགས་ཞུ་སྐབས་བོད་ལྗོངས་ཀྱི་མཁས་དབང་རྣམས་དང་ཞིང་
ཆེན་གཞན་ནས་མཁས་དབང་དམུ་དགེ་བསམ་གཏན་དང་། བློ་བཟང་ཕུན་
67



ཚོགས། བླ་བྲང་བཀྲ་ཤིས་འཁྱིལ་ནས་མཁས་དབང་སྨད་སོག་བཛྲ། མཁས་
དབང་འཇིགས་མེད་སོགས་ཀྱང་ཆིབས་ཕེབས་མཛད། སྨན་རྩིས་ཁང་ནས་
མཁས་དབང་རྩིས་དགེ་བྱམས་པ་ཆོས་གྲགས་སོགས་ནས་སྟོང་འཇུག་རི་མོའི་
སྐོར་ལ་འབྲེལ་ཡོད་ཀྱི་དཔྱད་གཞི་བཙལ་འཚོལ་དང་ཞིབ་འཇུག་མང་དག་
གནང་རུང་སྔོན་ཆད་ས་མཐའ་རིགས་ལྡན་སྙིང་ཐིག་རབ་བྱུང་བཅུ་དྲུག་པའི་མེ་
ཡོས་ལ་རྩིས་འགོ་སྤོས་པའི་ཞིབ་ཆའི་ཡིག་རིགས་བཙལ་རྙེད་མ་ཐུབ་པར་ལུས་
སྐབས་སློབ་དཔོན་མཁྱེན་རབ་ནོར་བུ་མཆོག་གི་དེ་སྔ་ངོས་རང་ལ་བྲག་ལྷ་ཀླུ་
སྒུག་བཞུགས་ཤག་ཏུ་ལག་ལེན་དམར་ཁྲིད་གནང་བའི་སྟོང་འཇུག་ས་རིས་རྒྱག་
པའི་ཤོག་འདྲིལ་དེ་དག་སྨན་ཁང་ནས་ཉར་ཚགས་བྱས་ཡོད་པ་བཙལ་རྙེད་ཐུབ་
སྟེ། དེ་ཉིད་གཞི་ལ་བཞག་པར་བརྟེན་རབ་བྱུང་བཅུ་བདུན་པའི་རྩིས་འགོ་སྤོ་
སྐབས་ཕན་ཐོགས་བླ་ན་མེད་པ་བྱུང་བའི་སྐོར་རྩིས་རམས་པ་ངག་དབང་བཟང་
པོ་ལགས་སོགས་ཀྱི་རྗེས་སུ་ཡི་རང་ཆེན་པོ་གནང་བ་མ་ཟད། དེང་གི་དུས་
སུའང་སྟོང་འཇུག་ཤོག་འདྲིལ་འདི་བཞིན་ཁྱིམ་བརྒྱུད་ནོར་བུ་ལྟར་གཅེས་ནོར་
གྱི་གྲས་སུ་བཞག་ཡོད། སྤྱི་ཟླ་༨ པའི་ནང་བོད་ཀྱི་གསོ་རིག་བརྒྱུད་འཛིན་དང་
འཕེལ་རྒྱས་ཡོང་རྒྱུར་དམིགས་ནས་བོད་རང་སྐྱོང་ལྗོངས་འཕྲོད་བསྟེན་ཐིང་
ནས་ཆོག་མཆན་གནང་བ་ལྟར་འབྲས་སྤུངས་དགོན་པའི་ཁང་པ་གཡར་ཏེ་
ལྗོངས་ཡོངས་ ཀྱི་ ཐེངས་དང་པོའི་བོད་ སྨན་ ཟབ་སྦྱོང་འཛིན་གྲྭ་ ཐོག་མར་
བཙུགས། ས་ཁུལ་ཁག་ནས་སློབ་མ་མི་གྲངས་བཞི་བཅུ་ཞེ་ལྔ་ཙམ་བསྡུ་ལེན་
བྱས་པ། དེ་དུས་སྨན་པ་འབུམ་རམས་བགྲེས་གཞོན་དང་། རབ་འབྱམས་པ་
རྣམས་ཀྱི་སློབ་ཁྲིད་གནང་རྒྱུའི་ཐུགས་འགན་བཞེས་པ་དང་། ཁོ་བོས་ཀྱང་
རིག་གསར་སྐབས་དགེ་སློབ་འབྲེལ་བའི་སྐོར་ལ་ཕྱིན་ཅི་ལོག་པའི་ལྟ་སྤྱོད་མཐའ་
68



དག་ཡོ་བསྲང་མཐར་ཕྱིན་ཡོང་ཆེད་གསོ་རིག་ཁོག་འབུགས་ཁག་དང་ཆོས་
འབྱུང་སོགས་ལས་ལེགས་ཆ་བཏུས་སྟེ་《 གསོ་རིག་འཆད་ཉན་ལས་འཕྲོས་པའི་
སློབ་དཔོན་དང་སློབ་མའི་རྣམ་བཞག་དད་པའི་འཇུག་ངོགས་》ཞེས་པ་ཕྱོགས་
བསྒྲིགས་དང་འབྲེལ་ཟབ་སྦྱོང་སློབ་མ་ཡོངས་ལ་བཤད་ཁྲིད་བྱས་པས་སློབ་
དཔོན་གོང་མའི་གསུང་གི་བྱིན་བརླབས་དང་སྐལ་ལྡན་སློབ་མའི་ལྷག་བསམ་
རྣམ་པར་དག་པའི་རྐྱེན་ལས་ཐེངས་དང་པོའི་ཟབ་སྦྱོང་གི་སློབ་མ་མང་དག་ཞི་
འདུལ་བག་ཡོད་དང་ཡ་རབས་ཚུལ་ལྡན་གྱིས་སྤྱོད་བཟང་མང་པོ་ཞིག་བསླབ་
ཤེས་ཐུབ་པ་བྱུང་སོང་། དེ་ནི་ཇི་སྐད་དུ། དེས་ན་སངས་རྒྱས་གསུང་རབ་
དང། མཁས་པ་རྣམས་ཀྱི་མཛད་པ་ཡིས། བསྟན་བཅོས་ལ་ནི་བྱིན་བརླབས་
ཡོད། ཅེས་གསུངས་པ་ལྟར་རོ། སྤྱི་ཟླ་བཅུ་པའི་ཚེས་གཉིས་ཉིན་ལྷོ་ཁ་ས་
གནས་སྨན་རྩིས་ཁང་དབུ་བརྙེས་པ་དང་རྟེན་འབྲེལ་ཚོགས་ཆེན་གཟབ་རྒྱས་
གནང་སྐབས་ངོས་ནས་ལྗོངས་སྨན་རྩིས་ཁང་གི་ཚབ་ཞུས་ཏེ་ལྷོ་ཁ་ཡར་ལུང་ནི་
སྔར་གྱི་ལོ་རྒྱུས་ཐོག་སྐད་གྲགས་ལྡན་ཞིང་ཡུལ་ལ་སྔ་བ་དང་། ཞིང་ལ་སྔ་བ།
རྒྱལ་པོ་ལ་སྔ་བ། མཁར་ལ་སྔ་བ་སོགས་ཀྱི་གཏམ་རྒྱུད་ཡོངས་སུ་གྲགས་པའི་
ཁར་ཆོས་རྒྱལ་ཁྲི་སྲོང་ལྡེ་བཙན་སྐབས་བོད་ཀྱི་གསོ་རིག་གཞུང་ལུགས་འཕེལ་
རྒྱས་ཡོང་ཕྱིར་ཕྱོགས་རིགས་ཀྱི་སྨན་པ་དགུ་གདན་དྲངས་པ་དང་། གངས་
ཅན་སྨན་པའི་གཙུག་རྒྱུན་གཡུ་ཐོག་རྙིང་མ་ཡོན་ཏན་མགོན་པོ་དང་ཕན་ཚུན་
བགྲོས་གླེང་གནང་དུས་རྒྱ་དཀར་ནག་གི་སྨན་པ་སོགས་ཀྱིས་གཡུ་ཐོག་པའི་
མཁྱེན་སྤྱོད་ལ་བསྟོད་བསྔགས་ཀྱི་མེ་ཏོག་ལན་བརྒྱར་གཏོར་བའི་སྐོར་ནས་དེང་
གི་ཆར་ཏང་གི་དབུ་ཁྲིད་འོག་ལྷོ་ཁ་རྩེད་ཐང་དུ་སྨན་རྩིས་ཁང་བཙུགས་པ་མ
ཟད་མཁས་དབང་མི་ཉུང་བ་ཞིག་རྟེན་འབྲེལ་ཚོགས་ཆེན་ལ་ཞབས་སོར་འཁོད་
69



དེ་གསོ་རིག་བསྟན་པ་དར་རྒྱས་ཡོང་བར་རྒྱབ་སྐྱོར་དང་སྨོན་ལམ་གཤིས་ཚིགས་
བཟང་པོ་གནང་བའི་སྐོར་ལ་གཏམ་བཤད་བྱས་པར་ཚུར་སྣང་ལན་ཆ་དང་
རྟགས་རྟེན་ཤིན་ཏུ་བཟང་པོ་བྱུང། ཚེས་གསུམ་ནས་སྲོང་བཙན་བང་སོ་དང་
ཡུམ་བུ་བླ་སྒང་དང་ཁྲ་འབྲུག་གཙུག་ལག་ཁང་སོགས་ལ་བལྟ་བསྐོར་དང་འབྲེལ་
སྔར་གྱི་རྒྱལ་རབས་ནང་དུ་འཁོད་པའི་ཡར་ལུང་བཙན་ཐང་དང་། ལྷ་རི་རོལ་
པོ། འཕང་ཐང་། གཞན་ཡང་བང་སོ་ཁག་དང་ལྷག་པར་འབྲོང་གཉན་ལྡེའུ་
གསོན་པོར་དུར་དུ་བཞུགས་པའི་ས་གནས་ཞང་བརྡར་ལ་སླེབས་པ་བཅས་ཀྱི་
སྔོན་ཆད་ལོ་རྒྱུས་དཔེ་ཆ་ཁོ་ནར་མགོ་བོ་འཁོར་ནས་སྡོད་མཁན་བདག་འདྲ་
བར་མངོན་སུམ་བསུན་འབྱིན་གྱི་ཤེས་བྱ་བསླབ་ཤེས་བྱུང་བའི་སྟེང་དུ་བོད་ཀྱི་
གསོ་རིག་ཀུན་འདུས་ཀྱིས་ལོ་རྒྱུས་རྩོམ་འབྲི་བྱེད་རྒྱུ་མ་ཟད། དེ་བཞིན་
《གངས་ཅན་ལྗོངས་ཀྱི་གསོ་རིག་བསྟན་པའི་ཉི་བྱེད་རིམ་འབྱོན་གྱི་རྣམ་ཐར་》
ཕྱོགས་བསྒྲིགས་ཐོག་མར་བྱེད་སྐབས་ཕན་ཐོགས་ལེགས་པར་བྱུང་ལགས། དེ་
ནས་ཡར་ ལུང་ གཙང་ཆུ་ བརྒལ་ཏེ་ དུས་རབས་བརྒྱད་ པའི་ སྐབས་ གསར་
བཞེངས་མཛད་པའི་བསམ་ཡས་མི་འགྱུར་ལྷུན་གྱི་འགྲུབ་པའི་གཙུག་ལག་ཁང་
དང་། དེའི་ཉེ་འཁོར་གྱི་གླིང་གཞི་གླིང་ཕྲན་དང་བཅས་པར་ཆོས་མཇལ་ཞུས་
ཞིང་གནས་རྙིང་དེ་དག་མང་ཆེ་བར་རིག་གནས་གསར་བརྗེས་གཏོར་བཤིག་
བྱུང་རིགས་སྔ་སོར་ཉམས་གསོ་གནང་བའི་སྐབས་དང་འཁེལ་བས་འབྲེལ་ཡོད་
དབུ་ཁྲིད་ལ་སྔར་གྱི་ལོ་རྒྱུས་དང་ད་ལྟའི་དོན་སྙིང་། མ་འོངས་པའི་དགེ་མཚན་
ཡོད་སྐོར་རང་བསམ་གང་དྲན་གྱི་སྙན་གསེང་ཞུས་ཡོད་ལ་གནས་མཇལ་བྱེད་
རིང་ལོ་རྒྱུས་ཀྱི་ཤེས་བྱའམ་བདེན་དཔང་ཐུབ་པའི་དཔང་པོ་ཁག་གཅིག་ཀྱང་
ཤེས་རྟོགས་ཐུབ་བྱུང་། དེའི་ནང་བསམ་ཡས་གཙུག་ལག་ཁང་གི་ལྡེབས་རིས་
70



མང་དག་ཞིག་སྨན་ཁང་གིས་པར་རྒྱག་མཁན་བུ་ཟླ་བ་པར་ལེན་བྱེད་དུ་བཅུག་
པ་དེ་ཚོའི་ནང་བོད་ཀྱི་བཙན་པོ་འབྲོང་གཉན་ལྡེའུ་གསོན་པོར་དུར་དུ་བཞུགས་
སྐབས་ཀྱི་རི་མོ་དང་ཀ་བ་བུམ་པ་ཅན་གྱི་ནང་རྒྱུད་བཞི་གཏེར་ལ་སྦས་པའི་ས་ཆ་
སོགས་ཀྱིས་གསོ་རིག་ལོ་རྒྱུས་རྩོམ་འབྲི་བྱེད་སྐབས་ཤིན་ཏུ་མཁོ་བའི་དཔྱད་
གཞིའི་རྒྱུ་ཆ་མང་པོ་ལག་སོན་བྱུང་བར་བརྟེན་ང་ཚོ་ཚང་མའི་སེམས་ལ་དད་པ་
དང་དགའ་ཚོར་དཔགས་མེད་ཐོབ་པའི་ཁར། དེ་དང་ཆབས་ཅིག་བི་རོ་ཙ་ནའི་
གླིང་ཞེས་པ་དེར་སླེབས་དུས་ངོས་ལ་འཆར་སྣང་ཟབ་མོ་ཞིག་བྱུང་སྟེ་རྩ་བའི་ལྷ་
ཁང་གཏོར་བཤིག་གིས་ཞིང་པ་བསྡད་ནས་རྟེན་གཙོ་སོགས་མཇལ་རྒྱུ་མེད་རུང་
སྒོ་རྭའི་བར་འཁྱམ་གྱི་ལྡེབས་རིས་ཁག་གཅིག་འབྲི་བསུབ་དང་བ་ཕྱུག་གི་ལྕི་བ་
གཏད་པོ་བརྒྱབ་སྟེ་མེ་ཤིང་སྐམ་བརྗེས་ལ་བདེ་སྤྱོད་བྱས་པ་མཐོང་སྐབས་ཁོ་བོའི་
ཡིད་ལ་ས་སྐྱ་ལེགས་བཤད་ལས། ཙནྡན་གསེར་ལས་རིན་ཆེ་བ། བླུན་པོས་
སོལ་བར་བྱས་ལ་བལྟོས། ཞེས་གསུངས་པ་དོན་དུ་གནས་འདུག་སྙམ་པ་དང་།
ངོས་ནས་ཉིན་ཕྱེད་རིང་གི་དུས་ཚོད་ནང་རྒྱལ་པོ་ཁྲི་སྲོང་ལྡེའུ་བཙན་གྱིས་ཆེད་
མངགས་སྙེ་མོ་སྦ་གོར་དུ་ཆིབས་ཞལ་བསྒྱུར་ཏེ་བི་རོ་ཙ་ན་བསམ་ཡས་
བསམ་ཡས་སུ་འཁྲིད་
ཕེབས་པའི་སྐོར་དང་། རྗེས་སུ་འཕགས་ཡུལ་དུ་ལེགས་སྦྱར་གྱི་སྐད་ཡིག་དང་
དམ་པའི་ཆོས་ལ་ཐོས་བསམ་གནང་ཆེད་གཅན་འཕྲང་སོགས་ལམ་གྱི་དཀའ་
ངལ་དོ་ཤི་དོ་ཆད་མང་པོ་བསྐྱོན་པའི་རྣམ་ཐར་ཇི་མ་ཇི་བཞིན་མཇལ་སྐབས་
བཀའ་ཐང་ནང་བི་རོ་ཙ་ན་འདྲ་བའི་ལོ་ཙཱ་ནི། སྔོན་ཡང་མ་བྱུང་ད་ཡང་བྱུང་རེ་
དཀོན། མ་འོངས་རྒྱ་གར་ཕལ་སྐད་ཤེས་ཙམ་ལ། ལོ་ཙཱར་བཏགས་ཀྱང་བི་
རོའི་ཆར་མི་ཉེ། ཞེས་དང་ལོ་ཆེན་བློ་ལྡན་ཤེས་རབ་ཀྱིས། བཻ་རོ་ཙ་ན་ནམ་
མཁའི་མཐའ་དང་མཉམ། ཞེས་བསྔགས་བརྗོད་མཛད་པ་དེ་ཚོ་རང་གི་ཡིད་ལ་
71



དུང་དུང་དུ་ཤར་ཞིང་མཁས་དབང་རིམ་འབྱོན་རྣམ་ཐར་ནང་བསམ་ཡས་བི་ཙཱ་
གླིང་གི་ལྡེབས་རིས་དང་མཚན་བྱང་བཤུས་ཏེ་ཕྱི་རབས་བློ་གསལ་ཚོ་ལ་ སྐུལ་
ལྕག་ཤུགས་ཆེན་ཐེབས་རྒྱུར་ཐེ་ཚོམ་མི་དགོས་པའི་སྣང་བ་འཆར།
སྤྱི་ལོ་ ༡༩༨༣ལོའི་ཟླ་བ་བཞི་པའི་ནང་པེ་ཅིན་དུ་ཀྲུང་དབྱང་འཕྲོད་
བསྟེན་པུའུ་དང་རྒྱལ་ཁབ་མི་རིགས་དོན་བྱེད་ཨུ་ཡོན་ལྷན་ཁང་གཉིས་ནས་རྒྱལ་
ཡོངས་མི་རིགས་གྲངས་ཉུང་གི་འཕྲོད་བསྟེན་ལས་དོན་ཚོགས་འདུ་བསྐོང་
འཚོག་གནང་ཞིང་། དེ་དུས་བོད་ལྗོངས་ནས་འཕྲོད་བསྟེན་ཐིང་གི་སྒྲོལ་དཀར་
ཐིང་ཀྲང་དང་ཁོ་བོ་སོགས་པེ་ཅིན་དུ་ཉིན་བཞིའི་རིང་ཚོགས་འདུར་བཞུགས།
གནད་དོན་གཙོ་བོ་རྒྱལ་ཡོངས་གྲངས་ཉུང་མི་རིགས་ཀྱི་སྲིད་ཇུས་ཇི་མ་ཇི་
བཞིན་ལག་ལེན་བསྟར་ཐོག་མི་རིགས་ཁག་གིས་སྨན་བཅོས་འཕྲོད་བསྟེན་ལས་
ཀའི་ཐད་ཀྱི་གྲུབ་འབྲས་གཏན་འཁེལ་དང་དཀའ་ངལ་ཡོད་རིགས་ཐག་གཅོད་
ལེགས་པར་བྱེད་རྒྱུ་བཅས། མདོར་ན་རྒྱལ་ཡོངས་བཅིངས་འགྲོལ་བཏང་རྗེས་
མི་རིགས་འཕྲོད་བསྟེན་ལས་ཀའི་ཚོགས་འདུ་ཐེངས་དང་པོ་དེ་གྲུབ་འབྲས་ཐོབ་
པའི་ངང་ནས་གྲུབ་པ་མ་ཟད། དུས་མཚུངས་བོད་ཀྱི་འཐུས་མི་རྣམས་ཡན་
པན་ཁྲའོ་ཞན་རང་སྐྱོང་ཁུལ་དུ་བལྟ་བསྐོར་སློབ་སྦྱོང་གི་གོ་སྐབས་ཀྱང་ཐོབ་
ཡོད། སྤྱི་ཟླ་ལྔ་པའི་ནང་བོད་རང་སྐྱོང་ལྗོངས་ཚན་རིག་ལག་རྩལ་མཐུན་
ཚོགས་ཀྱི་འཐུས་མི་ཚོགས་ཆེན་ཐེངས་དང་པོ་གཟབ་རྒྱས་ངང་ཚོགས་པ་དང་
ཚོགས་འདུའི་མཇུག་ཏུ་སྐབས་དང་པོའི་རང་སྐྱོང་ལྗོངས་ཚན་རིག་ལག་རྩལ་
མཐུན་ཚོགས་ཀྱི་ཀྲུའུ་ཞི་དང་ཀྲུའུ་ཞི་གཞོན་པ་འདེམས་བསྐོ་བྱེད་སྐབས། བོད་
ལུགས་གསོ་རིག་མི་སྣའི་ཁྲོད་ནས་ངོས་ལ་ཚོགས་ཆེན་ནས་གཅིག་གྱུར་གྱི་ཀྲུའུ་
ཞི་གཞོན་པར་འདེམས་བསྐོ་གནང་འདུག དེ་དང་དུས་མཚུངས་བོད་རང་
72



སྐྱོང་ལྗོངས་མི་དམངས་འཐུས་མི་ཚོགས་ཆེན་འཚོགས་ཏེ་འཐུས་མི་བཞི་བརྒྱ་
ལྷག་ཙམ་གྱི་གྲོས་བསྡུར་བྱས་པ་བརྒྱུད་རང་ངོས་ལ་རང་སྐྱོང་ལྗོངས་མི་དམངས་
འཐུས་ཚོགས་རྒྱུན་ལས་ཨུ་ཡོན་ལྷན་ཁང་
ཁང་གི་ཨུ་ཡོན་དང་སྐབས་དྲུག་པའི་རྒྱལ་
ཡོངས་མི་དམངས་འཐུས་མི་ཚོགས་ཆེན་གྱི་ཁྱོན་མི་གྲངས་བཅུ་དགུའི་གྲས་སུ་
འདེམས་ཐོན་བྱུང་ནས་གཟི་བརྗིད་ལྡན་པའི་ངང་པེ་ཅིན་དུ་སྐབས་དྲུག་པའི་མི་
དམངས་འཐུས་མི་ཚོགས་ཆེན་ལ་བཞུགས་པ་ཡིན།
གོང་གསལ་གྱི་ཀྲུའུ་ཞི་གཞོན་པ་དང་འཐུས་མིར་འདེམས་ཐོན་བྱུང་བ་
དེ་ནི་ང་རང་སྒེར་གྱི་གཟི་བརྗིད་ཡིན་པ་མ་ཟད་བོད་ལུགས་གསོ་རིག་མི་སྣ་
ཡོངས་ཀྱི་གཟི་བརྗིད་ཞིག་ཀྱང་རེད། ད་དུང་ཟླ་བ་ལྔ་པའི་ནང་རང་
་སྐྱོང་
ལྗོངས་ཏང་ཨུད་དང་ལྗོངས་སྲིད་གཞུང་ནས་བོད་ཀྱི་གསོ་རིག་ཡར་རྒྱས་གོང་
འཕེལ་གཏོང་རྒྱུ་དང་མི་དམངས་ཀྱི་བདེ་ཐང་ལ་
འང་ལ་ཐུགས་འཁུར་བླ་ན་མེད་པའི་
རྒྱབ་སྐྱོར་གནང་སྟེ་ལྷ་སའི་བྱང་ཕྱོགས་ཉེ་འདབས་ལ་རྒྱ་ཁྱོན་སྤྱི་ཁྲེ་ངོས་སྙོམས་
གྲུ་བཞི་མ་ཁྲི་ཚོ་གསུམ་ཙམ་གྱི་ས་ཆ་དང་ཨར་ལས་འཛུགས་སྐྲུན་སོགས་ལ་འགྲོ་
གྲོན་སྒོར་ཁྲི་ཚོ་ཆིག་སྟོང་བརྒྱ་ལྷག་ཙམ་གཏོང་གནང་མཛད་དེ་ལས་གྲྭ་དངོས་
སུ་འགོ་བཙུགས་བྱས། སྨན་ཁང་ནས་རང་ཉིད་ཀྱིས་གཙོ་བོ་བྱས་ཏེ་ཐུབ་
བསྟན་རྒྱལ་མཚན་སོགས་ཀྱིས་ཛ་དྲག་ངང་ནས་ལས་ཀ་བྱེད་རྒྱུར་བཀོད་སྒྲིག་
བྱས་པ་ཡིན། སྤྱི་ཟླ་དྲུག་པའི་ནང་བོད་ལྗོངས་གནམ་རིག་སྐར་རྩིས་རིག་
གཞུང་ཚོགས་པའི་ལོ་ཚོགས་ཐེངས་གསུམ་པ་ལྷ་སར་འཚོགས། ཚོགས་འདུ་
དེའི་ཐོག་ཆེད་མངགས་ནན་ཅིང་ཙེ་ཅིང་ཧྲན་གནམ་རིག་ཁང་གི་མཁས་དབང་
ལིའུ་པའོ་ལིན་དང་མཚོ་སྔོན་ཞིང་ཆེན་ནས་དཔལ་དཀར་ཞལ་ལུང་གིས་རྩིས་ལ་
མཁས་པ་མཁས་དབང་དམ་ཆོས་མཆོག་སོགས་གདན་ཞུ་བྱས་པའི་ཁར་ནན་
73



ཅིང་ནས་ཕེབས་པའི་མཁས་དབང་ལིའུ་པའོ་ལིན་ཞེས་པ་འདི་ནི་དེང་རབས་
གནམ་རིག་ལ་ཤིན་ཏུ་མཁས་པ་ཞིག་ཡིན་པར་བརྟེན། གཙོ་བོ་ཉི་ཟླ་གཟའ་
འཛིན་གྱི་སྐོར་ལ་ཕན་ཚུན་གྲོས་བསྡུར་དང་ཁྱད་པར་ནན་ཅིང་ནས་ཉི་ཟླ་
གཟའ་འཛིན་གྱི་སྔོན་བརྡ་ལྟ་བུར་རྩིས་རྒྱག་འཕྲུལ་འཁོར་དང་ཚད་མཐོའི་རྒྱང་
ཤེལ་ཟུང་འབྲེལ་བྱས་ནས་ཉི་ཟླ་གཟའ་འཛིན་གྱི་སྔོན་བརྡ་གཏོང་ཚུལ་སྐོར་ལ་
བཀའ་དྲི་ཞུ་རེས་བྱས་པ་མ་ཟད། རྒྱ་རྩིས་ཀྱི་ཉི་ཟླ་གཟའ་འཛིན་དང་བོད་རྩིས་
ཀྱི་ཉི་ཟླ་གཟའ་འཛིན་བརྩི་ཚུལ་སྐོར་གྱི་འགྲོ་ལུགས་ངོ་སྤྲོད་ཞུས་པར་བརྟེན།
དེ་ནས་བཟུང་ང་ཚོ་སྨན་རྩིས་ཁང་གི་གནམ་རིག་སྐར་རྩིས་ཞིབ་འཇུག་སོའོ་
དང་འབྲེལ་བ་དམ་པོ་བྱུང་སྟེ་ཉི་ཟླ་གཟའ་འཛིན་སྐོར་ལ་ལེགས་སྤེལ་ཉེས་འགོག་
གི་ཕན་འབྲས་བཟང་པོ་ཞིག་ཐོན་ཐུབ་པ་བྱུང་། དེ་དང་དུས་མཚུངས་ཏང་གི་
མཛད་ཕྱོགས་སྲིད་ཇུས་ཡང་དག་པ་དང་དུས་སྐབས་བཟང་པོའི་ཉེར་ལེན་ལས་
རང་ཅག་བོད་ཀྱི་སྨན་རྩིས་རིག་གནས་འདི་ཉིད་ཉིན་བཞིན་ཡར་རྒྱས་གོང་
འཕེལ་གྱིས་ཕྱོགས་སུ་འགྲོ་བ་དང་
། ས་གནས་ཁག རྫོང་ཁག་སོ་སོར་ཡོད་
པའི་སྨན་རྩིས་ལས་དོན་པ་མང་ཆེ་བར་ཤེས་ཡོན་ཅན་གྱི་སྲིད་ཇུས་དོན་འཁྱོལ་
བྱུང་དང་འབྱུང་བཞིན་པའི་སྐབས་སུ་རང་ངོས་ནས་གོ་སྐབས་དམ་པོར་བཟུང་
བ་དང་། གོང་རིམ་ཏང་སྲིད་ལས་ཁུངས་ལ་མི་རིགས་ཀྱི་རིག་གནས་ཀུན་གྱིས་
ཡ་གྱལ་སྨན་དང་རྩིས་གཉིས་འཇིག་རྟེན་ཁམས་ཀྱི་ཉི་མ་དང་ཟླ་བ་འདྲ་བར་
ཡུལ་ལུང་མང་ཚོགས་བཅས་པར་ཕན་པ་ཡོད་ཚུལ་གྱི་སྙན་གསེང་ཡང་ཡང་ཞུས་
པ་ལས། ད་ལམ་དམིགས་བསལ་གྱི་གནམ་རིག་སྐར་རྩིས་ཀྱི་ཚོགས་འདུ་
ཐེངས་དང་པོ་དེ་བཞིན་ཀྲུང་དབྱི་དང་བོད་ལུགས་གསོ་རིག་གི་མིང་ཐོག་ནས་
ཐེངས་གཉིས་པའི་བོད་ལུགས་གསོ་རིག་རིག་གཞུང་སློབ་ཚོགས་བསྐོང་ཚོགས་



བྱས་ཏེ་གཞི་རྒྱ་ཅུང་ཆེ་བའི་བོད་སྨན་འཐུས་མི་མི་གྲངས་བརྒྱད་ཅུ་ལྷག་ཙམ་
མཉམ་འཛོམས་བྱས་ནས་གསོ་རིག་གཞུང་ལུགས་དང་། ནད་ཐོག་ལག་ལེན།
སྨན་རྫས་སྦྱོར་སྡེ། གཞན་ཡང་ལོ་རྒྱུས་འཕེལ་རྒྱས་སྐོར་སོགས་ཀྱི་རྩོམ་མང་
དག་ངོ་སྤྲོད་དང་ཕན་ཚུན་སློབ་སྦྱོང་
། ཕན་ཚུན་སྐུལ་ལྕག་ཙམ་མ་ཟད་མཉམ་
དུ་ཡར་རྒྱས་ཡོང་རྒྱུར་སྐུལ་མ་ཤུགས་ཆེན་ཐེབས་སོང་། རང་ངོས་ནས་ཐེངས་
འདིའི་ཚོགས་འདུར་དམིགས་ནས་སྔ་སོར་སློབ་དཔོན་མཁྱེན་རབ་ནོར་བུས་
མཛད་པའི་《 བཤད་རྒྱུད་སྡོང་འགྲེམས་ཟླ་ཤེལ་ནོར་བུའི་མེ་ལོང་》ཞེས་པར་
གཞི་བཅོལ་ཏེ་《བཤད་རྒྱུད་སྡོང་འགྲེམས་དང་རྩ་ཚིགས་མཚམས་སྦྱོར་བྱས་པ་
དྭངས་ཤེལ་མེ་ལོང་》ཞེས་པ་དང༌། མན་རྒྱུད་སྡོང་འགྲེམས་བློ་གསལ་ངག་གི་
སྒྲོན་མེ། ད་དུང་སྨན་རྩིས་ཁང་གི་ཁྲིད་རྒྱུན་ཇི་མ་ཇི་བཞིན་བཀོད་པའི་གླེང་
སློང་རྣམ་གྲངས་རྣམ་པར་བཀོད་པའི་ལེའུ་ལས་འཁོལ་དུ་ཕྱུང་པ་《དཔལ་ལྡན་
རྒྱུད་བཞིའི་སྡོང་འགྲེམས་བློ་གསལ་ངག་གི་འདོད་འཇོ་》ཞེས་བྱ་བ་ཕྱོགས་
བསྒྲིགས་ཞུས་པ་ཡིན། སྤྱིར་ན་སྡོང་འགྲེམས་ཞེས་པ་བོད་ཀྱི་གསོ་རིག་གཞུང་
ལུགས་སློབ་སྦྱོང་བྱེད་སྐབས་སྔོན་འགྲོའི་ཆ་རྐྱེན་ལྟ་བུར་མེད་ན་མི་རུང་བའི་སློབ་
ཚན་ཞིག་དང་སྨན་པ་ཚོས་སྡོང་འགྲེམས་ལ་སློབ་སྦྱོང་བྱས་རྗེས་རང་ཉིད་ཀྱི་
ཤེས་རབ་ཀྱིས་རྩལ་ཡངས་པོར་འབྱེད་པའི་དགོས་པ་ཁྱད་པར་ཅན་ཡོད་རུང་
དུས་ཡུན་ཅུང་ཟད་རིང་བའི་ནང་རྒྱ་ཁྱབ་ཏུ་སྡོང་འགྲེམས་སློབ་ཁྲིད་དང་སྦྱངས་
པ་བྱེད་མཁན་ཉིན་མོའི་སྐར་མ་ལྟར་ཤིན་ཏུ་ཉུང་བ་དེ་དག་སླར་གསོ་ཡོང་ཆེད་
ཆེད་མངགས་གོང་གསལ་སྨན་དཔེ་གསུམ་ཕྱོགས་བསྒྲིགས་ཞུས་པ་དེ་ལྟར་
ལགས། གོང་གསལ་དུས་སྐབས་བཟང་པོ་དེ་དང་བསྟུན་ནས་《ཀྲུང་གོའི་གསོ་
རིག་ཀུན་འདུས་ལས་བོད་ཀྱི་གསོ་རིག་ཡན་ལག་དཔེ་དེབ་རྩོམ་འབྲི་ཨུ་ཡོན་
75



ལྷན་ཁང་》གི་ཚོགས་འདུ་ཐེངས་གཉིས་པ་ལྷ་སར་འཚོགས་རྒྱུ་བྱས་ཤིང་རང་
ལྗོངས་ཀྱི་འཚོ་བྱེད་མཁས་དབང་རྣམ་པའི་སྟེང་དུ་ཞིང་ཆེན་ཕྱི་ཡི་མཚོ་སྔོན་
ནས་མཁས་དབང་ ཤིང་བཟའ་སྐལ་བཟང་རྒྱ་མཚོ་ རིན་པོ་ཆེ་མཆོག་དང་།
མཁས་དབང་ཡེ་ཤེས། མཁས་དབང་ངག་དབང་། མཁས་དབང་དབྱིག་
གཉེན་སོགས་མི་གྲངས་ལྔ་དང་། ཀན་སུའུ་བླ་བྲང་བཀྲ་ཤིས་འཁྱིལ་ནས་
མཁས་དབང་བསྟན་པ་དང་། མཁས་དབང་རྒྱ་བོ་སྨན་པ། ཝང་ལོ་ཙ་སོགས་
མི་གྲངས་བཞི། སི་ཁྲོན་རྔ་པ་ཁུལ་ནས་མཁས་དབང་བསྟན་འཛིན་དོན་གྲུབ།
ཡུན་ནན་བདེ་ཆེན་བོད་རིགས་རང་སྐྱོང་ཁུལ་ནས་མཁས་དབང་སྐལ་བཟང་རྒྱ་
མཚོ་སོགས་ཚོགས་འདུར་ཕེབས་ཏེ་གསོ་རིག་ཀུན་འདུས་ཀྱི་མ་ཟིན་ཁག་གཅིག་
ལ་ཞུ་དག་དང་དགོངས་ཚུལ་ཇི་ཡོད་ལྷུག་པོར་གསུངས་ནས་རྩ་བའི་ཐོག་གཅིག་
གྱུར་དང་ནད་ཐོག་ལག་ལེན་ནང་དུ་སྨན་སྦྱོར་བེད་སྤྱོད་གཏོང་སྟངས་ཅུང་ཟད་
མི་མཐུན་པ་ཡོད་རུང་། དེའི་སྐོར་ལ་མེ་ཆུ་ལྟ་བུའི་འགལ་བ་མེད་པ་ཡིན་སྟབས་
སྔར་གྱི་གོམས་གཤིས་དང་དངོས་ཡོད་ཀྱི་གནས་ཚུལ་ལ་གཟིགས་ནས་སྟབས་
བསྟུན་གནང་རྒྱུར་ཕན་ཚུན་བསམ་ཤེས་གནང་སོང་། འོན་ཀྱང་ཚོགས་འདུའི་
ཐོག་སྔར་བཞིན་རྒྱུད་བཞི་འདི་ཉིད་བཀའ་དང་བསྟན་བཅོས་གང་ཡིན་དང་
གསོ་རིག་ཀུན་འདུས་ལོ་རྒྱུས་ནང་དུ་ཇི་ལྟར་འབྲི་དགོས་མིན་སྐོར་ལ་དགོངས་
པ་རྩེ་མཐུན་ལྟ་བུ་མ་བྱུང་བའི་ཁར་མངོན་གསལ་གྱི་རྩོད་གླེང་གནང་རྒྱུ་དེའང་
མཁས་དབང་རྣམ་པས་འཚམ་པོ་མིན་པར་གཟིགས་ཏེ་གཞི་མཐུན་གྱི་སྣང་ཚུལ་
ལྟ་བུ་འདུག་པར་བརྟེན་སྐབས་དེའི་དུས་སུ་རང་ངོས་ནས་རློམ་སེམས་
མས་དང་ང་
རྒྱལ་ཁེངས་དྲེགས་མ་ཡིན་པར་ཀུན་འདུས་ཀྱི་ལོ་རྒྱུས་ནང་རྩོད་སྒྲུབ་དངོས་གཙོ་
སྨྲ་བ་དང་ལོ་རྒྱུས་དངོས་གཙོ་སྨྲ་བའི་ཐོག་ནས་ཞུས་པར། ཐོ་བཙུན་གྲུབ་རྗེའི་
76



ཞལ་ནས། བདག་ནི་སངས་རྒྱས་ཕྱོགས་མི་འཛིན། སེར་སྐྱ་ལའང་མི་སྡང་
ཞིང་། གང་ཞིག་རིག་པར་ལྡན་པའི་ཚེ། འདི་ཉིད་སྟོན་པར་ཡོངས་སུ་འཛིན།
ཞེས་གསུངས་པ་ཇི་བཞིན་བོད་ཀྱི་རྒྱུད་བཞི་འདི་ཉིད་བསྟན་བཅོས་ཀྱི་ཁོངས་སུ་
གཏོགས་པ་དང་མཛད་པ་པོ་གངས་ཅན་སྨན་པའི་རྒྱལ་པོ་གཡུ་ཐོག་ཡོན་ཏན་
མགོན་པོ་ཡིན་ཚུལ་སྐོར་ལ་ལུང་འདྲེན་ཁུངས་བཙན་རྣམས་ཀྱིས་དག་འབུད་
བྱས་ཏེ་གཏམ་བཤད་བྱས་པར་མཁས་དབང་མང་ཆེ་བའི་ཐུགས་ལ་བབས་
ནའང་མཁས་དབང་འགའ་རེས་རང་ཉིད་ སངས་རྒྱས་བསྟན་པར་དད་པ་
གནང་མཁན་ཡིན་པའི་ཁར་ལོ་རྒྱུས་རིང་པོའི་ནང་བཀའ་དང་བསྟན་བཅོས་
སྐོར་ལ་མཁས་དབང་གོང་མ་མང་པོས་དགག་བཞག་གནང་གཤིས། དེང་གི་
དུས་སུ་ཁ་ཚོན་གཅོད་པར་ཉེས་པ་མི་བྱུང་ངམ་སྙམ་པའི་ཐུགས་དོགས་འཁྲུངས་
ཏེ་ཅུང་ཟད་རྣམ་འགྱུར་བསྟན་པ་ནི་ཡོངས་སུ་བསམ་ཤེས་ཐུབ་པ་ཞིག་ཡིན།
གང་ལྟར་གསོ་རིག་ཀུན་འདུས་ནི་རྒྱལ་ཁབ་ཀྱི་ཚབ་བྱེད་པའི་དཔེ་དེབ་ཞིག་
ཡིན་པའི་རྒྱུ་མཚན་གྱིས་མཐར་སྤྱི་ལོ་ ༡༩༨༣ལོར་ཡིག་ཐོག་ནས་དགོངས་
འཆར་བསྡུ་ལེན་ཞུས་པ་བརྒྱུད་ཚང་མས་མོས་མཐུན་གནང་བ་མ་ཟད། དེ་སྔ་
དགོངས་ཚུལ་ཡོད་མཁན་གྱིས་ཀྱང་གདེངས་འཇོག་ལེགས་པོ་གནང་བ་སོགས་
ཕན་ནུས་འདོན་རྒྱུར་སྲི་ཞུ་གྲུབ་པ་བྱུང་སོང་། དུས་དེར་འཇར་མན་ནུབ་མའི་
སྨན་པ་ལེགས་སྦྱར་མཁས་པ་ཨེ་མེ་རི་ཀའི་ཞེས་པ་དང་། སྐར་རྩིས་མཁས་པ་
སྡེ་ཐར་ཤིའུ་གཉིས་སྨན་རྩིས་ཁང་དུ་བལྟ་བསྐོར་བྱེད་པ་དང་དུས་མཚུངས་པས་
གསོ་རིག་ཀུན་འདུས་ཀྱི་མཁས་དབང་དང་སྨན་ཁང་གི་མཁས་དབང་རྣམས་
དང་ཉིན་གཅིག་རིང་ཕན་ཚུན་བགྲོ་གླེང་མཛད། སྐབས་དེར་འཇར་མན་གྱི་
ལེགས་སྦྱར་སྐད་ཡིག་ལ་ཧ་ཅང་མཁས་པ་ཨེ་མེ་རི་ཀ་ཞེས་པ་ནས་མ་འདྲིས་ལྷབ་
77



བཤད་ལྟ་བུས་ཁོང་རང་རྒྱ་གར་འཕགས་པའི་ཡུལ་དུ་ལེགས་སྦྱར་སྐད་ཡིག་ལ་
ཞིབ་འཇུག་ལོ་མང་བྱས་པའི་ནང་བོད་ཀྱི་རྒྱུད་བཞིའི་སྐོར་ལ་ལོ་རྒྱུས་དང་ཡིག་
ཆ་རྩ་བ་ནས་མཐོང་ཐོས་མ་བྱུང་བ་ལ་བརྟེན་ནས་ཁོང་རང་ཉིད་ཀྱི་ཆེད་རྩོམ་
བོད་ཀྱི་རྒྱུད་བཞི་ཞེས་བྱ་བ་འདི་ནི་བོད་རང་གིས་སྨན་གཞུང་ཉག་གཅིག་ཡིན་
པ་ཁུངས་སྐྱེལ་བྱས་པ་འདི་བཞིན་ལྗོངས་ཕྱི་ནང་གི་མཁས་དབང་རྣམ་པར་བློ་
སྒོ་འབྱེད་པའི་ཕན་འབྲས་བཟང་པོ་ཞིག་ཐོན་སོང་།
སྤྱི་ཟླ་བརྒྱད་པའི་ནང་གོང་རིམ་བོད་སྨན་ཆེད་ལས་སློབ་གྲྭ་དངོས་སུ་
འཛུགས་རྒྱུའི་ཆོག་མཆན་ཕེབས་ནས་མང་ཆེ་བ་མཐོ་རིམ་སློབ་འབྲིང་ཐོན་པའི་
སློབ་མ་མི་གྲངས་བཞི་བཅུ་ཞེ་བརྒྱད་དང་མཚོ་སྔོན་ནས་སློབ་མ་མི་གྲངས་བཅུ་
བསྡུ་ལེན་བྱས། ཁོ་བོར་གཅིག་ལྕོགས་ཀྱིས་སློབ་གྲྭའི་ཞའོ་ཀྲང་བྱེད་རྒྱུའི་
འགན་གནང་ཞིང་ལོ་རྒྱུས་ཐོག་ཐེངས་དང་པོ་ཡིན་པའི་བོད་སྨན་སློབ་འབྲིང་
ཚོགས་ཡུལ་གྱི་ས་གནས་སྔར་ཡོད་ཟབ་སྦྱོང་འཛིན་གྲྭའི་ཁང་པ་རྣམས་བེད་སྤྱོད་
དང་དེ་མིན་དགེ་རྒན་སོགས་མི་སྣ་མང་ཆེ་བ་ང་ཚོ་སྨན་རྩིས་ཁང་རང་ནས་
དྭངས་བས་ལྷུར་བླངས་པ་དང་འབྲེལ་སྨན་གྱི་བཟོ་གྲྭ་རྙིང་པ། དེ་བཞིན་
མགྱོགས་མྱུར་བཟོ་བཅོས་ཕྲན་བུ་བྱས་ནས་བོད་སྨན་སློབ་གྲྭར་བེད་སྤྱོད་གཏོང་
རྒྱུའི་དཀའ་ངལ་ཁྱད་བསད་བྱས་ནས་ལས་འགན་ལེགས་འགྲུབ་ཞུས་པ་ཡིན།
སྤྱི་ཟླ་༩ པའི་ནང་ལོ་རྒྱུས་ཐོག་གཞི་རྒྱ་ཆེ་ཤོས་ཀྱི་ཁྲོག་སྨན་སྨན་ངོ་ཐེངས་ལྔ་པ་
བཤར་ཏེ་སྨན་པ་མི་གྲངས་བརྒྱ་དང་བཅུ་ལྷག་ཙམ་གྱིས་ཉིན་བཅུའི་རིང་སྨན་སྣ་
ལྔ་བརྒྱ་དྲུག་ཅུའི་ངོ་བོ་དང་། ངོས་འཛིན། རྒྱས་བཤད་བཅས་པ་སློབ་དཔོན་
མཁས་དབང་མཁྱེན་རབ་ནོར་བུ་མཆོག་གི་མཛད་པའི་“ ཁྲོག་སྨན་འཁྲུངས་
དཔེ་ཡིད་བཞིན་འདོད་འཇོའི་བུམ་བཟང་” གཞིར་བཞག་ནས་རྒྱུགས་ལེན་
78



བྱས། སྤོ་བོ་རྫོང་ནས་སྔོན་ཆད་སྨན་རྩིས་ཁང་ནས་ཐོན་པའི་སྨན་གཉེར་རྒན་
རབས་ཚུལ་ཁྲིམས་སམ་མིང་གཞན་རྒྱལ་མཚན་ཤཱཀྱ་ཟེར་བ་སྤྱི་ལོ་༡༩༤༣ལོའི་
སྐབས་སུ་སྨན་ངོ་ཨང་གཉིས་པ་ཡིན་པའི་སྨན་གཉེར་ཁོང་ཉིད་གདན་ཞུས་ཀྱི་
ཐེངས་འདིའི་སྨན་ངོ་བཤར་བའི་ནང་དཔང་པོ་མཛད་རོགས་ཞུས། དངོས་
གཞིའི་ཐོན་སྐོར་གྲལ་སྒྲིག་གི་མཚན་གྲངས་སྔ་སོར་ཐོན་སྐོར་གྲལ་སྒྲིག་གི་
མཚན་གྲངས་གཟེངས་བསྟོད་གནང་སྐབས་སློབ་དཔོན་དམ་པ་མཁྱེན་རབ་
ནོར་བུ་མཆོག་གི་ཆེད་རྩོམ་བྱིན་བརླབས་ཅན་ཞིག་ཡོད་པ་དེ་དག་བཅོས་བསྒྱུར་
སྐབས་མེ་ལྷའི་ཞལ་དུ་སོང་ནས་མཐོང་རྒྱུ་མེད་པར་བརྟེན་ད་ལམ་ཝ་སྐྱེས་
གདོང་ལྔར་བརྫུས་པའི་ཁོ་བོས་འབྲེལ་ཡོད་ཁོག་འབུགས་དང་ཆོས་འབྱུང་གི་
ཡིག་ཆ་མི་ཉུང་བ་ཞིག་བལྟ་ཀློག་དང་བཙལ་འཚོལ་བྱས་ནས་ས་བཅད་མ་སྟོང་
ཙམ་གྱི་གཏམ་བཤད་《 ཁྲོག་སྨན་གྱི་ཐོན་སྐོར་གྲལ་སྒྲིག་གི་མཚན་གྲངས་སྤྲོད་
པའི་གཏམ་ངོ་མཚར་འབུམ་གྱི་སྣང་བ་ཞེས་བྱ་བ་བཞུགས་སོ་》ཞེས་ཆེད་
མངགས་རྩོམ་བསྒྲིགས་ཞུས་ནས་ཐེངས་འདིའི་ཁྲོག་སྨན་སྨན་ངོ་བཤར་སྐབས་
སྔོན་གྱི་ལུགས་སྲོལ་ལྟར་སློབ་སྦྱོང་ཞན་ཤོས་ལ་བོང་བུ་དཀར་ནག་སོགས་ཀྱི་
ལས་ཚན་ཁག་ལྔ་ཡོད་པ་དེ་དག་དུས་སྐབས་དང་བསྟུན་ནས་དམའ་འབེབས་
ཀྱི་ཕྱོགས་ལྷུང་ཡོང་དོགས་ཀྱིས་མཚམས་འཇོག་བྱས་པ་ཡིན། གོང་གསལ་ཁྲོག་
སྨན་སྨན་ངོ་བཤར་བ་འདི་ནི་ད་བར་ལོ་ངོ་བཞི་བཅུ་ལྷག་ཙམ་རིང་མཚམས་
ཆད་ནས་ལུས་པ་དེ་དག་ཏང་དང་སྲིད་གཞུང་གི་ཡང་དག་པའི་དབུ་ཁྲིད་འོག་
སླར་གསོ་བྱུང་བར་སྨན་ཁང་ནང་གི་སྨན་པ་བགྲེས་གཞོན་ཀུན་གྱིས་བཀའ་དྲིན་
རྗེས་དྲན་བཅངས་བཞིན་འདུག སྤྱི་ཟླ་བཅུ་པའི་ཟླ་སྨད་ཙམ་ལ་སྨན་རྩིས་ཁང་
བོད་སྨན་བཟོ་གྲྭ་གནས་སྤོས་བྱེད་རྒྱུའི་ཁར་འཁོར་ཁང་སོགས་རྒྱ་བསྐྱེད་བྱེད་རྒྱུ་
79



དང། དེ་མིན་སྨན་བཟོའི་ལག་རྩལ་བསྒྱུར་བཅོས་གཏོང་རྒྱུའི་ཆེད་དུ་ཀྲེ་ཅང་
ཞིང་ཆེན་གྱི་བོད་ལ་རྒྱབ་བསྐྱོར་ཁོངས་ནས་རང་རེའི་སྨན་ཁང་གིས་བོད་སྨན་
བཟོ་གྲྭར་ཧང་ཀྲོའུ་གྲོང་ཁྱེར་ཀྲུང་སྨན་བཟོ་གྲྭ་ཨང་གཉིས་པ་དང་ཧུའུ་ཅིན་ཡུ་
ཐང་ཞེས་པ་ལོ་རྒྱུས་རིང་པོ་ཡོད་པའི་ཀྲུང་སྨན་བཟོ་གྲྭ་གཉིས་ནས་ལག་རྩལ་
སོགས་རོགས་རམ་གནང་རྒྱུར་ཐུགས་གཏན་འཁེལ་བ་བཞིན་སྐབས་དེར་ངོས་
དང་བོད་སྨན་བཟོ་གྲྭའི་ཁྲང་ཀྲང་ཐུབ་བསྟན་སྐལ་བཟང་ ཁྲང་ཀྲང་གཞོན་པ་
ཐུབ་བསྟན་རྒྱལ་མཚན། ལས་བྱ་བློ་བཟང་མགོན་པོ་བཅས་ཧང་ཀྲའུ་གྲོང་ཁྱེར་
དུ་འབྲེལ་གཏུགས་བལྟ་བསྐོར་བྱེད་པར་བསྐྱོད། ང་ཚོས་ཧང་ཀྲའུ་ལ་སྡོད་རིང་
གོང་གསལ་བཟོ་གྲྭ་གཉིས་ལ་བལྟ་བསྐོར་སློབ་སྦྱོང་བྱས་རྗེས་སླད་ཕྱིན་བོད་སྨན་
གྱི་སྨན་རྫས་ལག་རྩལ་གསར་བཅོས་བྱེད་རྒྱུ་དང་འཕྲུལ་འཁོར་གསར་པ་
བཙུགས་ནས་བེད་སྤྱོད་བྱེད་རྒྱུ་མ་ཟད། ད་དུང་བོད་སྨན་གྱི་ཆུ་ཕབ་དང་དྲུང་
ཐང་བཟོ་རྒྱུ་སོགས་ལ་ཆེད་མངགས་དགེ་རྒན་གདན་ཞུ་དང་སློབ་སྦྱོང་བྱེད་རྒྱུ་
བཅས་པའི་ཞལ་བཞེས་བཟང་པོ་ཐོབ། ཟླ་བ་བཅུ་གཅིག་པའི་ནང་ཧྲང་ཧའེ་
བརྒྱུད་ནན་ཅིང་དུ་གོས་ཆེན་རྙིང་མ་འཐག་ལས་བྱེད་སའི་བཟོ་གྲྭར་བསྐྱོད་དེ་
རང་རེའི་སྨན་ཁང་གི་ཚོན་ཁྲ་ཅན་གྱི་སྨན་ཐང་བརྒྱད་ཅུ་ཐམ་པ་རྣམས་འདྲ་
བཤུས་བྱས་པར་གོས་གཤམ་སྤྱན་ལྡན་ཕོན་ཆེན་མཁོ་སྒྲུབ་བྱེད་རྒྱུའི་གན་རྒྱ་
བཞག་པ་དང་ དུས་མི་རིང་བར་མངགས་ཉོ་བྱས་པའི་སྒོར་ཁྲི་བཅོ་ལྔ་ཙམ་གྱི་
གོས་ཆེན་ཚོས་གཞི་དང་རི་མོ་གཞན་ན་མེད་པའི་སྤུས་ལེགས་དེ་ཚོ་རིམ་བཞིན་
འབྱོར་ནས་འདྲ་བཤུས་བྱས་པའི་སྨན་ཐང་ཡོངས་རྫོགས་ཀྱི་གོས་གཤམ་བརྗེ་
ཐུབ་པ་དང་རིག་གནས་གསར་བརྗེའི་སྐབས་གཏོར་བཤིག་བྱུང་བའི་གཡུ་ཐོག་
གསར་མ་ཡོན་ཏན་མགོན་པོའི་གོས་སྐུ་གསར་བཞེངས་ཀྱི་རྒྱུ་ཆ་མང་ཆེ་བ་གོང་
80



གསལ་ནན་ཅིང་གོས་ཆེན་བཟོ་གྲྭ་ནས་ཐོན་པ་ཤ་སྟག་རེད། དུས་མཚུངས་
རང་ཉིད་ནི་གནམ་རིག་སྐར་རྩིས་ཀྱི་ཤེས་བྱར་དོ་སྣང་ཆེན་པོ་ཡོད་པས། དུས་
ཚོད་དམ་བཟུང་བྱས་ཏེ་རྒྱལ་ཕྱི་རྒྱལ་ནང་དུ་སྐད་གྲགས་ཡོད་པའི་ནན་ཅིང་མི
ཅིན་ཧྲན་གནམ་རིག་བལྟ་ཁང་ལ་ཕྱིན་ཏེ་དེང་རབས་ཅན་གྱི་འཕྲུལ་འཁོར་ངོ་
མཚར་ཅན་མང་དག་མཐོང་བར་ཡིད་འཕྲོག་པ་དང་རང་ཅག་མི་རིགས་ཀྱི་
གནམ་རིག་སྐར་རྩིས་སྐོར་ལ་དེ་ལྟ་བུའི་འཕྲུལ་ཆས་མེད་ཀྱང་རྒྱལ་བ་ཚངས་
དབྱངས་རྒྱ་མཚོའི་མགུར་གླུའི་ནང། ས་ལ་རི་མོ་བྲིས་ནས། གནམ་གྱི་སྐར་
ཚོད་ཐིག་སོང་། ཞེས་པ་ཡིད་ལ་དྲན་ཏེ་ཕྱིན་ཆད་གནའ་རབས་གནམ་རིག་
སྐར་རྩིས་རིག་པ་དང་དེང་རབས་གནམ་དཔྱད་རིག་པ་ཟུང་འབྲེལ་བྱས་ནས་
ཚན་རིག་གི་རང་བཞིན་དེ་བས་ཆེ་རུ་འགྲོ་རྒྱུར་ཡིད་ཆེས་དང་འབྲེལ་བྱ་སྤྱོད་ངོ་
མའི་ཐོག་ནས་སྔ་ཕྱིར་སོའོ་ཀྲང་གཞོན་པ་ངག་དབང་བཟང་པོ་ལགས་དང་དགེ་
རྒན་ཀུན་དགའ་རིག་འཛིན་ལགས་སོགས་མི་དྲུག་ནན་ཅིང་ཙེ་ཅིང་ཧྲན་གནམ་
རིག་བལྟ་ཁང་དང་པེ་ཅིན་དུ་ཡོད་པའི་ཀྲུང་གོ་ཚན་རིག་ཁང་ཁོངས་རང་བྱུང་
ཚན་རིག་ཞིབ་འཇུག་སོའོ་བཅས་པར་སློབ་སྦྱོང་ལ་བཏང་སྟེ་རང་ཅག་བོད་ཀྱི་
གནམ་རིག་སྐར་རྩིས་རིག་པ་དང་དེང་རབས་གནམ་དཔྱད་རིག་པ་གཉིས་ཀྱི་
དབར་ལ་མཐུན་པའི་ཆ་མང་པོ་ཡོད་པ་ཤེས་རྟོགས་ཐུབ་པ་མ་ཟད་ཁྱད་པར་ཉི་
འཛིན་སྐབས་ཀྱི་གནད་འགག་ཆེ་ཤོས་གཅིག་མཁས་དབང་གྲན་ཅིའུ་ཅིང་
མཆོག་ནས་འགྲེལ་བཤད་གནང་བ་དེས་ང་ཚོར་ཕན་ཐོགས་ཤིན་ཏུ་ཆེ་བ་ཞིག་
བྱུང་སོང་།
སྤྱི་ལོ་༡༩༨༤ལོའི་ཟླ་བ་བཞི་པར་བྱང་ཕྱོགས་ཉེ་འདབས་ཀྱི་བོད་སྨན་
བཟོ་གྲྭ་གནས་སྤོས་བྱ་རྒྱུ་མཇུག་འགྲིལ་བ་དང་གྲོང་ཁྱེར་དངུལ་ཁང་ནས་དངུལ་
81



སྒོར་ཁྲི་བཞི་བཅུ་སྔ་གཡར་ཞུས་ཏེ་ཕྱེ་མ་འཐག་ས་དང་རིན་ཆེན་རིལ་བུ་ཁག་གི་
ཕྱི་འཐུམ་རྒྱབ་སའི་ཨར་ལས་འགོ་འཛུགས་བྱས་ཏེ་ཟླ་བ་བདུན་པའི་ཟླ་མཇུག་
ལ་ལས་གྲྭ་རྩིས་ལེན་དང་ཀྲེ་ཅང་ནས་བཟོ་བསྐྲུན་བྱས་པའི་ཕྱེ་མ་འཐག་པའི་
འཕྲུལ་འཁོར་སྒྲིག་སྦྱོར་གྱི་ལས་དོན་ལེགས་འགྲུབ་བྱུང་མཚམས་སུ་མ་འགྲིག་
ལྷུན་གྲུབ་ལྟ་བུར་སྨན་རྩིས་ཁང་གི་བོད་སྨན་བཟོ་གྲྭ་བཙུགས་ནས་ལོ་ངོ་ཉི་ཤུ་
འཁོར་བའི་དུས་ཚོད་དང་སྟབས་འཁེལ་ཏེ་ཀྲེ་ཅང་ཞིང་ཆེན་སྨན་རྫས་ཀུང་སིའི་
དབུ་ཁྲིད་དང། ཧང་ཀྲོའུ་གྲོང་ཁྱེར་འཕྲོད་བསྟེན་ཅུས་ཀྱི་དབུ་ཁྲིད། གཞན་
ཡང་ཀྲུང་སྨན་བཟོ་གྲྭ་གཉིས་པ་དང་ཧུའུ་ཅིན་ཡུ་ཐང་ཞེས་པའི་སྨན་གྱི་བཟོ་གྲྭ་
ས་ཕེབས་པའི་ལག་རྩལ་མི་སྣ་གྲངས་༡༣སྐོར་དང་། རྒྱལ་ཡོངས་སྲིད་
གྲོས་ཀྱི་ཀྲུའུ་ཞི་སྐུ་གཞོན་འཕགས་པ་ལྷ་དགེ་ལེགས་རྣམ་རྒྱལ་མཆོག ལྗོངས་
ཏང་ཨུད་ཀྱི་ཧྲུའུ་ཅི་སྐུ་གཞོན་རག་སྡིས་རྣམ་པས་ཆེད་ཕེབས་མཛད་དེ་རྟེན་
འབྲེལ་མཛད་སྒོ་གཟབ་རྒྱས་ངང་འཚོགས་སྐབས་ཁོ་བོས་རྟེན་འབྲེལ་སྨོན་ཚིག་
ཞུས་པ་དང་འབྲེལ་དབུ་ཁྲིད་རྣམ་པ་དང་སྐུ་མགྲོན་ལས་བཟོ་རྣམ་པར་སྙིང་ཐག་
པ་ནས་ཐུགས་རྗེ་ཆེ་ཞུ་བའི་གཏམ་བཤད་བྱས། ཟླ་དེར་སླར་ཡང་བོད་སྨན་
སློབ་གྲྭའི་སློབ་མ་མི་གྲངས་བཞི་བཅུ་བསྡུ་ལེན་དང་ཞིང་ཆེན་གཞན་མཚོ་སྔོན་
ནས་སློབ་མ་མི་གྲངས་ལྔ་གསར་དུ་འབྱོར། དེ་འཕྲལ་དགེ་རྒན་སྨན་པ་བཀྲ་
ཤིས་རྒྱ་མཚོ་དང་སྟོབས་རྒྱལ་སོགས་མི་གྲངས་བཞི་སྨན་ཁང་ནས་ཟུར་འཐེན་
གྱིས་བོད་སྨན་སློབ་གྲྭར་སློབ་ཁྲིད་ལས་ཀར་ཤུགས་སྣོན་བརྒྱབ་ནས་ཕན་འབྲས་
བཟང་པོ་ཐོན། དེ་ལྟར་ལོ་ཤས་ནང་སྨན་རྩིས་ཁང་སྔར་ལས་ཡར་རྒྱས་གོང་
འཕེལ་བྱུང་བའི་ཁར་ནད་ཁང་གསར་རྒྱག་དེ་བཞིན་བོད་སྨན་བཟོ་གྲྭ་རྒྱ་བསྐྱེད་
བྱུང་བ་བཅས་ལ་བརྟེན་ནས་ན་གཞོན་ཁག་གཅིག་འཕར་སྣོན་ཡོང་རྒྱུར་འཕྲོད་
82



བསྟེན་ཐིང་བརྒྱུད་སྲིད་གཞུང་ལ་སྙན་ཞུ་ཐེངས་མང་ཕུལ་བའི་ཉེར་ལེན་ལས་
སློབ་ཆུང་དང་སློབ་འབྲིང་ཐོན་པའི་རྒྱ་བོད་གཞོན་ནུ་ཕོ་མོ་མི་གྲངས་ལྔ་བཅུ་
ལྷག་ཙམ་ཆོག་མཆན་བསྩལ་ཏེ་གསར་དུ་འབྱོར་པ་ནས་གཞོན་ནུའི་མི་གྲངས་
མང་ཙམ་བདམས་གསེས་བྱས་ཏེ་དུས་ཐུང་ཕྱི་ལུགས་ཀྱི་ནད་སྐྱོང་ཤེས་བྱ་སློབ་
སྦྱོང་བྱེད་པར་བཏང་བའི་དགོས་པ་ནི་ཕྱི་ལོ་ནད་ཁང་གསར་རྒྱག་བྱུང་རྗེས་སྔར་
ཡོད་ནད་སྐྱོང་མི་གྲངས་བཅུ་གཅིག་གི་སྟེང་དུ་ཁ་གསབ་བྱས་ནས་དགོས་མཁོ་
བསྐོང་ཐུབ་རྒྱུར་གྲབས་གཤོམ་བྱས་པ་ཡིན། དེ་འཕྲོས་གཞོན་ནུ་ཁག་གཅིག་
སྨན་གྱི་བཟོ་གྲྭ་དང་ནད་ཁང་གསར་པའི་ལས་རིགས་དཔེར་ན། ས་འོག་ཆུ་
འགྲོ་དང་ རང་བབས་ཆུ་འདྲེན། གློག་གི་སྐས་འཛེགས། གོས་འཁྲུ་འཁོར་
ཁང་། གློག་ལས་སོགས་སོ་སོའི་ཁྱད་ཆོས་དང་བསྟུན་ནས་ལས་བཀོད་བྱས་
པའི་ཁར། ད་དུང་གློག་སྐས་དང་གོས་འཁྲུའི་འཁོར་ཁང་སོགས་ཧྲང་ཧའེ་ལ་
ཆེད་མངགས་སློབ་སྦྱོང་བྱེད་པར་བཏང་། ལྗོངས་སྨན་རྩིས་ཁང་གི་སྨན་བཅོས་
དང་སློབ་གསོ། ཚན་རིག་ཞིབ་འཇུག ཐོན་སྐྱེད་བཅས་ལས་འགན་ཁག་བཞི་
འགྲུབ་པའི་སྐབས་སུ་མི་སྣ་གསོ་སྐྱོང་དང་། བོད་སྨན་མྱུར་སྐྱོབ། བོད་ལུགས་
གསོ་རིག་བརྒྱུད་འཛིན་བྱེད་རྒྱུའི་རྨང་གཞི་ལྟ་བུར་ངོས་འཛིན་བྱས་ནས་ད་ཕན་
དངོས་སུ་བཙུགས་ཟིན་པའི་ས་གནས་སྨན་རྩིས་ཁང་ཁག་དང་རྫོང་སྨན་ཁང་
གི་བོད་སྨན་སྡེ་ཁག་གཞན་ཡང་མཚོ་སྔོན་དང་ཀན་སུའུ་སོགས་ཞིང་ཆེན་གཞན་
གྱི་བོད་ལུགས་སྨན་ཁང་བཅས་པའི་རེ་འདུན་སྐོང་ཆེད་སླར་ཡང་ལོ་དེའི་ཟླ་བ་
བརྒྱད་པའི་ནང་ཐེངས་བཞི་པའི་ཟབ་སྦྱོང་སློབ་མ་མི་གྲངས་བཞི་བཅུ་ཞེ་ལྔ་ལྷག་
ཙམ་ནང་ཞིང་ཆེན་གཞན་གྱི་སྨན་པ་མི་གྲངས་བཅུ་བདུན་ཟབ་སྦྱོང་ལ་སློབ་སྦྱོང་
བྱེད་པར་ཡོང་། སློབ་ཁྲིད་གཙོ་བོ་བཤད་པ་སྐུའི་རྒྱུ་ལ་བཤད་ཁྲིད་བྱས་ཞིང་།
83



དེ་ཡང་མི་དབང་པཎྜི་ཏ་སངས་རྒྱས་རྒྱ་མཚོའི་ཞལ་སྔ་ནས། གང་ཞིག་བཤད་
པའི་རྒྱུད་མི་ཤེས་པ་འདི་ནི། ལུས་ཀྱི་གནས་ལུགས་མི་ཤེས། ལུས་ཀྱི་གནས་
ལུགས་མི་ཤེས་པ་འདི་ནི། ནད་ཀྱི་རང་བཞིན་མི་ཤེས། ནད་ཀྱི་རང་བཞིན་མི་
ཤེས་པ་འདི་ནི། སྨན་དཔྱད་བྱ་བའི་ཡུལ་མི་ཤེས། སྨན་དཔྱད་བྱ་བའི་ཡུལ་མི་
ཤེས་པ་འདི་ནི། གསོ་བ་རིག་པ་ཕྱོགས་ཙམ་མི་ཤེས་པ་ཡིན་ནོ། དཔེར་ན་
མིག་གི་དབང་པོ་མེད་པ་ལ། བལྟས་མོ་བལྟ་བར་འདོད་པ་བཞིན་མུན་པའི་
གནས་སུ་རྣམ་པར་འཁྱམ་པ་ཡིན་ནོ་ཞེས་གསུངས་པ་ལྟར་བོད་ཀྱི་གསོ་བ་རིག་
པའི་སྤྱི་ཁོག་ཕུགས་རྒྱུ་གཙོ་གནད་དུ་བཞག་པ་དང། ཡང་སྒོས་རང་ཉིད་བོད་
ཀྱི་གསོ་རིག་ལ་ཐོག་མར་སྦྱངས་བརྩོན་བྱེད་དུས་སློབ་དཔོན་བཀའ་དྲིན་ཅན་གྱི་
ཞལ་སྔ་ནས་བཀའ་འཁྲིད་ཚར་འགའ་ཤས་ཞུས་རྗེས་གོ་དོན་རྒྱ་ཆེར་འགྲོ་རྒྱུར་
ཕན་ཐོགས་དངོས་སུ་བྱུང་བའི་ཉམས་མྱོང་དང་ཐེངས་འདིར་སླེབས་པའི་ཟབ་
སྦྱོང་སློབ་མའི་རེ་འདུན་ཡང་གཙོ་བོ་རིགས་པའི་གཞུང་ལུགས་ལ་ཡར་རྒྱས་འགྲོ་
རྒྱུའི་བསམ་ཚུལ་ཤུགས་ཆེར་ཡོད་པ་ལྟར་ལག་བསྟར་བྱས་པར་ཕན་འབྲས་
བཟང་པོ་ཐོན་བྱུང་། དེ་ནས་སྤྱི་ཟླ་དགུ་པའི་ནང་ཀྲུང་དབྱང་འཕྲོད་བསྟེན་པུའུ་
ཡིས་པུའུ་ཀྲང་ཚུལ་གཡོས་ལིའི་སྐུ་འཁོར་མི་སྣ་ལྷ་སར་རྟོགས་ཞིབ་གནང་བར་
ཕེབས་པ་དང་། རང་རེའི་སྨན་ཁང་ལ་གཟིགས་བསྐོར་འཚམས་འདྲི་ཞིབ་
ཚགས་ཀྱིས་གནང་བའི་ཁར་སྨན་དཔེ་དང་། པར་ཤིང། སྨན་ཐང་། དཔེ་
འཇོག་སྨན་ངོ་བཅས་པར་གཟིགས་ནས་དགྱེས་ཚོར་ཆེན་པོས་བསྔགས་བརྗོད་
ཐོག་ཕྱིན་ཆད་བོད་དུ་འཕྲོད་བསྟེན་ལས་ཀའི་ནང་བོད་སྨན་ཡར་རྒྱས་གཏོང་རྒྱུ་
གཙོ་གནད་ཡིན་པའི་བཀའ་སློབ་དང་བོད་སྨན་སློབ་གྲྭ་ཆེན་མོ་གང་མགྱོགས་
འཛུགས་རྒྱུར་སྐུལ་ལྕག་གནང་བ་མ་ཟད་ཐད་ཀར་གྲོན་དངུལ་ཁྲི་ཚོ་སུམ་བརྒྱ་
84



གནང་རྒྱུའི་ཆོག་མཆན་དང་ཤེས་ཡོན་ཅན་གྱི་འཚོ་བའི་ཆ་རྐྱེན་ལེགས་བཅོས་
ཡོང་ཆེད་གྲོན་དངུལ་གནང་བ་སོགས་ཐུགས་རྗེ་བཀའ་དྲིན་ཤིན་ཏུ་ཆེ་བའི་དབུ་
ཁྲིད་ཉག་གཅིག་ཡིན་པར་རང་ཅག་བོད་ལུགས་གསོ་རིག་ཙམ་མ་ཟད་རྒྱལ་
ཡོངས་སུ་ཀྲུང་དབྱིའི་གསོ་རིག་མགྱོགས་མྱུར་ཡར་རྒྱས་ཕྱིན་པ་དེའང་ཚུལ་
གཡོས་ལིན་པུའུ་ཀྲང་གི་ཐུགས་རྗེའི་རྒྱབ་སྐྱོར་དང་མཛད་རྗེས་ཡིན་པ་ཀྲུང་
ལུགས་དང་བོད་ལུགས་སྨན་པ་མང་དག་གིས་བསྔགས་བརྗོད་ཚད་མེད་ཞུ་
བཞིན་འདུག པུའུ་ཀྲང་མཆོག་བོད་ལྗོངས་ལྷ་སར་རྟོགས་ཞིབ་གནང་རིང་
རང་ཉིད་པེ་ཅིན་ལ་ཚོགས་འདུར་འགྲོ་བའི་སྐབས་དང་འཁེལ་ནས་དངོས་སུ་
ཞལ་མཇལ་གསུང་ཐོས་ཀྱི་སྐལ་བཟང་མ་བྱུང་རུང་ཕྱིར་ལོག་སྐབས་སུ་རང་སྐྱོང་
ལྗོངས་དང་འཕྲོད་བསྟེན་ཐིང་གི་དབུ་ཁྲིད་ནས་ཚུལ་པུའུ་ཀྲང་མཆོག་གིས་
གནང་བའི་བཀའ་སློབ་རྣམས་ཇི་མ་ཇི་བཞིན་བརྒྱུད་བསྒྲགས་གནང་བའི་ཐོག་
སྨན་རྩིས་ཁང་ནས་ཕྱིན་ཆད་བོད་སྨན་ཡར་རྒྱས་ཀྱི་ཆེད་དུ་ལེགས་སྐྱེས་འབུལ་
དགོས་པ་དང་ཕྱོགས་མཚུངས་ལོ་མང་རིང་སྐོམ་པ་ཆུ་འདོད་ལྟར་གྱི་རེ་འདུན་
བོད་ལུགས་གསོ་རིག་སློབ་གྲྭ་ཆེན་མོ་དངོས་སུ་འཛུགས་རྒྱུར་མཐུན་རྐྱེན་གྱ་
ནོམ་པའི་གསོལ་རས་ཐོག་ཉིན་བདུན་ནང་ཚུན་དུ་བོད་ལུགས་གསོ་རིག་སློབ་གྲྭ་
ཆེན་མོའི་སྒོ་བྱང་བསྐྱལ་ན་འགྲིག་ཚུལ་སོགས་ཀྱི་བཀའ་སློབ་ཐོས་འཕྲལ་ངོས་
དང་བཅས་པས་ལོ་མང་རིང་རེ་སྒུག་བྱས་པའི་བོད་ལུགས་གསོ་རིག་སློབ་གྲྭ་
ཆེན་མོ་འཛུགས་རྒྱུར་རྟེན་འབྲེལ་བཟང་པོ་འགྲིག་སོང་སྙམ་སྟེ་སྔར་ལས་ཧུར་
བརྩོན་ཆེ་བའི་སྒོ་ནས་སློབ་ཚེའི་དོན་དུ་སེམས་ནུས་འདོན་རྒྱུར་ནུས་ཤུགས་དེ་
བས་ཆེ་རུ་ཕྱིན་སོང་།
སྤྱི་ཟླ་དགུ་པའི་ཚེས་གཅིག་ཉིན་ཀྲུང་དབྱང་འཕྲོད་བསྟེན་པུའུ་དང་རྒྱལ་
85



ཁབ་མི་རིགས་དོན་གཅོད་ཨུ་ཡོན་ལྷན་ཁང་གཉིས་ནས་ནང་སོག་མཁར་སྔོན་
པོའི་གྲོང་ཁྱེར་དུ་ཐེངས་གཉིས་པའི་རྒྱལ་ཡོངས་མི་རིགས་གྲངས་ཉུང་ཁུལ་གྱི་
འཕྲོད་བསྟེན་ལས་ཀའི་ཚོགས་འདུ་བསྐོང་ཚོགས་གནང་། དེ་དུས་བོད་ལྗོངས་
ནས་འཕྲོད་བསྟེན་ཐིང་གི་ཐིང་ཀྲང་སྐུ་གཞོན་པ་སུའུ་ལིའུ་དང་ངོས་བཅས་
འཐུས་མི་མི་གྲངས་དྲུག་ཚོགས་འདུར་བཞུགས། དེ་བཞིན་མི་རིགས་གྲངས་
ཉུང་ཡོད་པའི་ཞིང་ཆེན་བཅུ་གཉིས་དང་རང་སྐྱོང་ལྗོངས་ལྔའི་འཐུས་མི་མི་
གྲངས་བརྒྱ་ལྷག་ཙམ་འདུག་ལ། ཡང་སྒོས་ཀྲུང་དབྱང་འཕྲོད་བསྟེན་པུའུ་ཡིས་
པུའུ་ཀྲང་སྐུ་གཞོན་ཐན་ལགས་དང་རྒྱལ་ཁབ་མི་རིགས་དོན་གཅོད་ཨུ་ཡོན་ལྷན་
ཁང་གི་མི་རིགས་སིའི་སི་ཀྲང་རྣམ་གཉིས་ཀྱིས་ཚོགས་འདུའི་གཙོ་སྐྱོང་གནང་
བ་དང་། བོད་ལྗོངས་ཀྱི་སྐུ་ཚབ་ཐིང་ཀྲང་སྐུ་གཞོན་སུའུ་ལིའུ་ནས་ཚོགས་ཆེན་
ཐོག་ལོ་གཅིག་ལྷག་ཙམ་རིང་བོད་ལུགས་གསོ་རིག་ཡར་རྒྱས་གོང་འཕེལ་བྱུང་
བའི་སྐོར་དང་ལྷག་ལུས་ ཀྱི་ གནད་དོན་བཅས་ པར་ གསུང་བཤད་ གནང་།
ཐེངས་འདིའི་ཚོགས་འདུའི་ཐོག་དུས་ཐུང་ལོ་ཤས་ནང་མི་རིགས་གྲངས་ཉུང་ས་
ཁུལ་ཚང་མར་ཚད་གཞི་འདྲ་མིན་གྱི་སྟེང་ནས་ཡར་རྒྱས་མངོན་གསལ་དོད་པོ་
བྱུང་བའི་ཁར་རང་ཅག་བོད་ཀྱི་གསོ་རིག་ལ་ལོ་རྒྱུས་རིམ་བྱུང་གི་གཞུང་དང་
ལག་ལེན་གྱིས་མ་ལག་ཆ་ཚང་ཡོད་གཤིས་དབུ་ཁྲིད་ཀྱི་གསུང་བཤད་དམ་ཡང་
ན་ཚོགས་ཆུང་གི་གྲོས་བསྡུར་བྱས་པའི་ནང་བསྔགས་བརྗོད་དང་ཡིད་སྨོན་ཆེན་
པོ་མཛད་པ་དང་འབྲེལ་བོད་རིགས་ས་ཁུལ་གྱི་ཞིང་ཆེན་ནས་ཕེབས་པའི་འཐུས་
མི་ཙམ་མ་ཟད་སོག་པོའི་སྨན་པ་བགྲེས་སོང་མང་པོས་བོད་སྨན་ལ་སློབ་སྦྱོང་
བྱེད་རྒྱུའི་གལ་ཆེའི་དོན་སྙིང་དང་སྔར་ནས་སོག་པོའི་སྨན་པ་བོད་ལ་ཕེབས་
ནས་མཁས་པ་བསམ་གྱི་མི་ཁྱབ་པ་ཐོན་པའི་ལོ་རྒྱུས་སྐོར་ང་ཚོར་གསལ་པོ་
86



གསུངས་བྱུང་། ལྷག་པར་དུ་ཐན་པུའུ་ཀྲང་མཆོག་ནས་ཚོགས་འདུ་གྲོལ་བའི་
གསུང་བཤད་ནང་མི་རིགས་གསོ་རིག་ནི་མེས་རྒྱལ་གསོ་རིག་ནོར་བུའི་བང་
མཛོད་ནང་གི་གྲུབ་ཆ་གཙོ་བོ་ཞིག་ཡིན་ལ་སྔར་ནས་ད་བར་རྒྱ་ཆེའི་མི་རིགས་
ཁག་གི་མི་དམངས་ཚོའི་བདེ་ཐང་གི་ཆེད་དུ་ཕན་ནུས་ཐོན་དང་ཐོན་བཞིན་པ་
མ་ཟད་མི་རིགས་གྲངས་ཉུང་གི་དགོས་མཁོ་དང་དགའ་བསུ་ཞུ་བཞིན་ཡོད་པའི་
དོན་དངོས་མང་པོ་ཞིག་དྲངས་གནང་བར་ཚོགས་འདུར་བཞུགས་པའི་འཐུས་
མི་ཚང་མས་དགའ་མགུ་ཡི་རངས་ཀྱི་རྣམ་འགྱུར་བཅོས་མ་མིན་པ་གསལ་པོ་
བསྟན་སོང་།
མདོར་ན་སྔ་ཕྱིར་ཐེངས་གཉིས་འཚོག་པའི་རྒྱལ་ཡོངས་གྲངས་ཉུང་མི་
རིགས་ས་ཁུལ་གྱི་ཚོགས་འདུ་དེ་དག་བརྒྱུད་ལོ་མང་རིང་མི་རིགས་སོ་སོའི་གསོ་
རིག་ཐད་ལ་ཉམས་ཆག་དང་གནོད་སྐྱོན་བྱུང་བ་རྣམས་དུས་ཚོད་ཐུང་ངུའི་ནང་
ལེགས་བཅོས་བྱུང་སྟེ་འཕེལ་རྒྱས་ཆེན་པོའི་ཕྱོགས་སུ་བསྐྱོད་ཐུབ་པའི་སྟེང་མི་
རིགས་སོ་སོའི་འཕྲོད་བསྟེན་ལས་ཀའི་སྐོར་ལ་སྔོན་ཆད་ངོ་སྤྲོད་ཧ་ལམ་མེད་པ་
ལྟ་བུའི་སྐྱོན་ཆ་དེའང་རིམ་བཞིན་ཡོ་བསྲང་ཐུབ་པ་མ་ཟད་མི་རིགས་སོ་སོའི་
སྨན་བཅོས་ལག་རྩལ་མཁན་རྣམས་ཀྱང་ཕན་ཚུན་ངོ་ཤེས་དང་འབྲེལ་བ་བྱུང་སྟེ་
ལེགས་སྤེལ་ཉེས་འགོག་ཡོང་རྒྱུའི་བསམ་འདུན་ཡོད་པ་ཤེས་ནས་བལྟ་སྐོར་སློབ་
སྦྱོང་བྱེད་རེས་དང་ཉམས་མྱོང་སྤེལ་རེས་བྱེད་རྒྱུ་བཅས་པར་སྐུལ་འདེད་ཀྱི་ནུས་
པ་ཤུགས་ཆེན་ཐེབས་ཡོད་ལ། ཡང་སྒོས་ང་ཚོ་བོད་ནས་ཆེད་མངགས་པར་
རྒྱག་བྱས་པའི་བརྙན་འཕྲིན་པར་གཞི་འགོ་བརྗོད་ལ་《 ས་མཐོའི་བོད་ལུགས་
སྨན་ཁང་》ཞེས་པ་འཐུས་མི་ཡོངས་རྫོགས་ལ་གཟིགས་མོར་ཕུལ་རྗེས་ཀུན་གྱིས་
ཡིད་དབང་འཕྲོག་པ་དང་བོད་ཀྱི་གསོ་རིག་ལོ་རྒྱུས་དང་འཕེལ་རྒྱས་སྐོར་ལ་ཚང་
87



མས་གདེང་འཇོག་ཆེན་པོ་བྱུང་བ་དེས་ང་རང་ཚུད་པའི་བོད་ཀྱི་འཐུས་མི་དྲུག་
པོར་སེམས་འགུལ་ཐེབས་ཅིང་ཕྱིན་ཆད་འབད་བརྩོན་དེ་བས་ཆེ་བ་བྱས་ཏེ་མེས་
རྒྱལ་གསོ་རིག་གྱི་མེ་ཏོག་ལྡུམ་རྭ་དེ་བས་མཛེས་སྡུག་ཅན་ཞིག་ཏུ་འགྱུར་རྒྱུའི་
འཆར་སྣང་ཟབ་མོ་བྱུང་། ཚོགས་འདུ་འགྲོལ་རྗེས་སོག་ཡུལ་གྱི་ཀྲའུ་འགའ་ཤས་
ནས་ང་ཚོ་བོད་ཀྱི་འཐུས་མི་རྣམས་གདན་ཞུ་བྱེད་རྒྱུར་བསམ་པ་རྣམ་དག་གིས་
རྣམ་འགྱུར་བསྟན་གྱི་ཡོད་རུང་ངོས་དང་མཉམ་དུ་ཡོད་པའི་འཐུས་མི་ཚོས་
མཐའ་གཅིག་ཏུ་ཤི་མོང་ཞེས་པའི་ས་ཆར་བལྟ་བསྐོར་བྱེད་རྒྱུའི་རེ་བ་སྟོན་གྱི་
ཡོད་པ་ལྟར་ཤི་ལོང་ལ་མི་འགྲོ་ཀ་མེད་བྱུང་
། རྒྱུ་མཚན་ནི་སྤྱི་ལོ་ ༡༩༨ ༡ལོར་
བོད་སྨན་བལྟ་བསྐོར་ཚོགས་པ་ཤི་མོང་ལ་འགྲོ་མྱོང་བས་ངོས་ཀྱི་བསམ་པར་ས་
གནས་གསར་པ་ཞིག་ལ་ཕྱིན་ན་སྙམ་རུང་མང་དགའ་ཉུང་ཉན་ལྟ་བུས་སླར་
ཡང་གནམ་གྲུ་ཆུང་ངུར་བསྡད་དེ་ཤི་མོང་ལ་ཚེས་༩ཉིན་འབྱོར་བྱུང་། ང་ཚོ་
བོད་ཀྱི་འཐུས་མི་ཤི་མོང་ལ་ཐེངས་གཉིས་པ་སླེབས་པ་དེས་ཁོང་ཚོར་ཆ་བཞག་
ན་ཧ་ཅང་གི་དགའ་སྤྲོ་བྱེད་པ་དང་སྣེ་ལེན་ཀྱང་གཟབ་རྒྱས་གནང་གི་འདུག
ང་ཚོས་ཤི་མོང་སོག་པོའི་གསོ་རིག་ཞིབ་འཇུག་སོའོ་ཞེས་པ་དེར་གཙོ་གནད་ཀྱི་
བལྟ་བསྐོར་དང་དེ་ནས་སོག་པོའི་འཕྲོད་བསྟེན་སློབ་གྲྭ གཞི་རིམ་གྱི་འཕྲོད་
བསྟེན་ཁང་སོགས་ལའང་རྟོགས་ཞིབ་ཉིན་གསུམ་རིང་བྱས་པའི་ནང་ཁོ་བོས་
བལྟས་ན་སྤྱི་ལོ་ ༡༩༨ ༡དང་མི་འདྲ་བར་བོད་ནས་སོག་ཡུལ་དུ་དར་བའི་སྨན་
དཔེ་བྲིས་མ་དཔེར་ན་དར་མོ་སྨན་རམས་པས་མཛད་པའི་《བཤད་རྒྱུད་ཀྱི་
འགྲེལ་པ་རྣམ་བཀྲ་གསེར་གྱི་གན་མཛོད་》དང་《མན་ངག་ལྷན་ཐབས་ཀྱི་བརྡ་
བཀྲོལ་རྣམ་རྒྱལ་གསེར་མདོག་གི་ཕྲེང་བ་》སོགས་བོད་ཡིག་གི་དཔེ་རྙིང་མང་བ་
བསྡུ་གསོག་རྒྱབ་ནས་ང་ཚོར་བསྟན་གྱི་མི་འདུག དེ་བཞིན་སྔ་སོར་སྨན་རྫས་
88



དང་སྦྱོར་ཚད་ཀྱི་མིང་ཡང་བོད་ཡིག་ཐོག་ནས་འབྲི་གི་ཡོད་པ་དེ་དག་སོག་ཡིག་
ཏུ་སྒྲ་བསྒྱུར་བྱས་ནས་བཞག་བཞིན་ཡོད་པ་མཐོང་ངོ། །
ངོས་རང་ཐེངས་གཉིས་ཤི་མོང་ལ་སླེབས་པར་བརྟེན་གོང་གསལ་གྱི་
འགྱུར་ལྡོག་བྱུང་བ་གསལ་པོ་ཤེས་རྟོགས་བྱུང་། འོན་ཀྱང་གཞི་རིམ་འཕྲོད་
བསྟེན་ཁང་ཁ་ཤས་ལ་བསྐྱོད་དུས་དེ་སྔའི་གོམས་གཤིས་ལྟར་སོག་རིགས་ནང་
གི་མཁས་དབང་མང་ཆེ་བས་བོད་ཡིག་སློབ་སྦྱོང་དང་བོད་ཀྱི་གསོ་རིག་རྒྱུད་བཞི་
ཚུད་པའི་སྨན་དཔེ་ཁག་གཅིག་སོག་ཡིག་ཏུ་བསྒྱུར་ནས་མི་རིགས་གཉིས་དབར་
རིག་གཞུང་སྤེལ་རེས་བྱས་ཏེ་སྐད་གྲགས་ཡོད་པའི་སོག་པོའི་སྨན་པ་སྔར་འབྱུང་
དང་ད་ཡོད་བགྲེས་སོང་རྣམས་ཀྱང་། མང་ཆེ་བ་བོད་ལྗོངས་དང་རེ་འགའ་སྐུ་
འབུམ་དུ་ཐོས་བསམ་གནང་བ་ཤ་སྟག་རེད་འདུག དེར་བརྟེན་སོག་རིགས་
མང་ཚོགས་ནང་སོག་པོའི་སྨན་པས་བོད་ཡིག་དབུ་ཆེན་བྲིས་ན་སྨན་པ་ཤེས་
ཚད་མཐོ་པོ་ཡོད་པ་ལ་ཆ་འཇོག་གནང་གི་ཡོད་ཙང་ཨུ་ཚུགས་ཀྱི་སྨན་ལེན་ཤོག་
ལྷེའི་སྟེང་དུ་སྨན་མིང་རྣམས་བོད་ཡིག་དབུ་ཆེན་བྲིས་པ་མ་ཟད་སྨན་གྱི་ཁྲུའུ་
ཏིའི་དང་ཤེལ་དམ་གྱི་ཁ་བྱང་ཚང་མ་བོད་ཡིག་དབུ་ཆེན་ཡིག་གཟུགས་ཡག་པོ་
མེད་པ་དེ་ཚོ་ཁོང་ཚོར་ཀློག་བཅུག་དུས་སྒྲ་ཕྲན་བུའི་མ་དག་པ་ཙམ་ལས་དོན་དུ་
ཞི་བྱེད་དྲུག་པ་དང་། གསེར་མདོག་ལྔ་པ། ཨ་གར་སོ་ལྔ། སྤོས་ཁྱུང་བཅོ་ལྔ་
སོགས་ང་ཚོ་དང་གཅིག་མཚུངས་རང་རེད། དེ་བཞིན་སྨན་རྒྱུའི་མཛོད་ཁང་ལ་
བལྟ་བསྐོར་བྱེད་དུས་སྨན་དང་སྔོ་སྨན་གྱི་མིང་ཡང་ཕལ་ཆེ་བ་འདྲ་པོ་འདུག་ལ་
མི་འདྲ་བ་ནི་སྨན་གྱི་མིང་འདྲ་བ་ལ་སྐྱེས་གནས་དབང་གིས་ངོ་བོ་མི་འདྲ་བ་རེ་
གཉིས་ཡོད་པའང་ཁོར་ཡུག་དང་གནམ་གཤིས་སོགས་ཀྱི་ཁྱད་པར་ཡོད་པའི་
དབང་གིས་ཡིན་པ་འདྲ། གོང་གསལ་ཤི་མོང་གི་བལྟ་བསྐོར་བརྒྱུད་རང་ཉིད་
89



ཀྱི་མཐོང་སྣང་ལ་ཐེངས་དང་པོར་དཔེ་ཆ་སོགས་སྦ་གསང་མེད་པ་དང་སྨན་གྱི་
ཁ་ཡིག་ཀྱང་བོད་ཡིག་རྐྱང་རྐྱང་བྲིས་པ་དེ་རྣམས་ཐེངས་གཉིས་པ་བསྐྱོད་དུས་
གཞི་རིམ་མ་གཏོགས་ནང་སོག་མཁར་སྔོན་པོའི་སྨན་ཁང་དང་བཅས་པར་
འགྱུར་ལྡོག་གཏོང་བའི་རྒྱུ་མཚན་ནི་འགོ་ཁྲིད་དང་ལོ་གཞོན་ཁག་གཅིག་གིས་
སྔོན་ཆད་ཀྱི་ལོ་རྒྱུས་ཇི་ཡིན་མི་ཤེས་པ་དང་། དེ་ལས་ལྡོག་ནས་བོད་ཡིག་གི་
སྨན་མིང་སོགས་སོག་ཡིག་ལ་སྒྲ་བསྒྱུར་བྱས་ན་སོག་པོའི་གསོ་རིག་རང་རྐྱ་ཐུབ་
པ་ཞིག་ཡིན་པའི་དཔང་རྟགས་ལྟ་བུར་ངོས་འཛིན་བྱེད་ཀྱི་འདུག བྱེད་སྟངས་
འདི་རིགས་ཀྱིས་ན་གཞོན་ཚོ་དང་ལོ་རྒྱུས་མི་ཤེས་པ་ཚོར་བག་ཆགས་ཅུང་ཟད་
བཞག་ཐུབ་ཀྱང་དོན་དངོས་ཤེས་མཁན་ཚོས་བལྟས་ན་ལོ་རྒྱུས་ཀྱི་དོན་དངོས་
འཁྱོག་བཤད་ལྟ་བུར་ཕྱིན་ཏེ་སྔོན་ཆད་བོད་སོག་མི་རིགས་དབར་ལ་རིག་གཞུང་
སྤེལ་རེས་དང་ཕན་ཚུན་སློབ་སྦྱོང་བྱེད་པའི་འབྲས་བུ་རྣམས་ཀྱང་རྐང་རྗེས་ལག་
བསུབ་ཀྱི་དཔེ་ལྟར་འགྱུར་བཟོ་འདུག་པས་བདེན་པའི་ཆ་ཕྲན་བུ་ཙམ་ཡང་མི་
མཐོང་ངོ་། བོད་སྨན་སློབ་གྲྭ་ཆེན་མོ་འཛུགས་རྒྱུའི་སྐོར་ལ་སྤྱི་ལོ་ ༡༩༨༠ལོའི་
ཀྲུང་དབྱང་གི་ཡིག་ཨང་༣ ༡ནང་དུ་འཁོད་པ་མ་ཟད་སྤྱི་ལོ་ ༡༩༨༤ལོའི་ཀྲུང་
དབྱང་གི་ཡིག་ཨང་༦པའི་ནང་དུ་གསལ་པོར་འཁོད་རུང་སློབ་གྲྭ་འཛུགས་རྒྱུའི་
སྐོར་ལ་ཆ་རྐྱེན་གསར་བསྐྲུན་དང་དུས་ཚོད་ངེས་ཅན་ཞིག་འགོར་གྱི་ཡོད་པར་
བརྟེན་ལྗོངས་ཏང་ཨུད་དང་སྲིད་གཞུང་གཉིས་ནས་ཕྱོགས་ཡོངས་ཀྱི་འཆར་
འགོད་དང་བཀོད་སྒྲིག་གནང་བའི་ཁོངས་སུ་མ་ཚུད་པ་ལྟ་བུས་རྐྱེན་བྱས་ཏེ་
མཚོ་སྔོན་ཞིང་ཆེན་དུ་བོད་སྨན་སློབ་གྲྭ་ཆེན་མོ་འཛུགས་རྒྱུར་ཧུར་བརྩོན་ཡོད་
ཚུལ་འཕྲོད་བསྟེན་པུའུ་ལ་སྙན་གསེང་ཞུས་པའི་སྐོར་གྱི་གནས་ཚུལ་ཐོས་རྗེས་
རང་ཉིད་ལ་སེམས་འཚབ་དང་བློ་དོགས་ཆེན་པོ་སྐྱེས་བྱུང། གང་ཡིན་ཟེར་ན་
90



མཚོ་སྔོན་འཕྲོད་བསྟེན་ཐིང་གི་ཐིང་ཀྲང་ཡན་པའོ་ཞེས་པ་སྤྱི་ལོ་ ༡༩༨༣ལོར་
བོད་དུ་རྟོགས་ཞིབ་ཏུ་ཡོང་མྱོང་བ་དང་། ཁོང་ནི་བྱ་བཞག་འགྲུབ་རྒྱུར་བློ་ཐག་
ཆོད་ཅིང་ཁ་ཐོག་ལག་བཤར་བྱེད་མཁན་གྱི་འགོ་ཁྲིད་ཞིག་ཡིན་འདུག་པས།
གལ་ཏེ་ང་ཚོ་བོད་ལྗོངས་ནས་དུས་ཚོད་དམ་བཟུང་མ་བྱུང་བ་དང་ནར་འགྱངས་
བྱས་ཚེ་འགྲན་རྩོད་བྱེད་པའི་ནང་རྗེས་སུ་ལུས་རྒྱུའི་ཉེན་ཁ་ཡོད་པར་དམིགས་
ནས་དྭངས་བས་འཁུར་བླངས་ཀྱིས་རང་སྐྱོང་ལྗོངས་ཏང་སྲིད་དབུ་ཁྲིད་ཚོ་ལ་
གོང་གསལ་གནས་ཚུལ་རྣམས་སྙན་གསེང་བསྟུད་མར་ཞུས་པའི་རྗེས་སུ་སྤྱི་ལོ་
༡༩༨༥ལོའི་ཟླ་བ་དང་པོའི་ནང་དུ་ཧྲུའུ་ཅི་དབྱིང་ཧྥ་ཐང་དང་། ཀྲུའུ་ཞི་རྡོ་རྗེ་
ཚེ་བརྟན། ཧྲུའུ་ཅི་སྐུ་གཞོན་ཡངས་གླིང་རྡོ་རྗེ་ལ་སོགས་པས་བོད་ལྗོངས་བོད་
སྨན་སློབ་གྲྭ་ཆེན་མོ་འཛུགས་རྒྱུའི་སྐོར་ལ་ཀྲུང་དབྱང་གི་ཡིག་ཆ་ཇི་བཞིན་ལག་
བསྟར་གནང་རྒྱུར་འགྱུར་བ་མེད་པའི་ཞལ་བཞེས་དང་སྔོན་དུ་བོད་ལྗོངས་སློབ་
གྲྭ་ཆེན་མོར་བོད་སྨན་ཚན་ཁག་འཛུགས་རྒྱུར་སློབ་གསོ་ཐིང་དང་བོད་ལྗོངས་
སློབ་གྲྭ་ཆེན་མོའི་དབུ་ཁྲིད་རྣམ་པར་བཀའ་མངགས་ལེགས་པར་གནང་བ་
སོགས་ཀྱི་བཀའ་དྲིན་ལས་རིང་མིན་སྨན་རྩིས་ཁང་ནས་དགེ་རྒན་དང་སློབ་དེབ་
ཁག་གཅིག་གྲ་སྒྲིག་བྱེད་རྒྱུའི་ལས་ཀ་འགོ་ཚུགས་པ་སོགས་བོད་ཀྱི་གསོ་རིག་
བསྟན་པའི་སྲི་ཞུ་འགྲུབ་རྒྱུར་རང་ཉིད་ནས་གང་ཐུབ་ཅི་ཐུབ་ཀྱིས་འབད་བརྩོན་
ཞུས་པ་ངལ་བ་སྟོང་ཟད་དུ་མ་སོང་བ་དེ་ཡང་སྤྱིར་ན་ཏང་གི་མི་རིགས་སྲིད་ཇུས་
བཟང་བ་དང༌། དབུ་ཁྲིད་ཀྱི་མཐོང་ཆེན་དང་ཐུགས་འཁུར་གནང་བ་སོགས་
དང་བྲལ་ཐབས་མེད་པ་ནི་བརྗོད་མི་དགོས་པ་ཞིག་རེད།
གོང་གསལ་ཁོ་བོས་ཞུས་པའི་སྙན་ཞུ་འདི་ལ་རིམ་པ་གོང་མའི་སྐྱབས་
འཇུག་བླ་ན་མེད་པ་ཐོབ་ནས་མཐར་སྤྱི་ལོ་༡༩༨༥ལོའི་ཟླ་བ་དང་པོའི་ཚེས་བཅུ་
91



དགུ་ཉིན་དཔལ་འབྱོར་འཆར་འགོད་ལས་ཁུངས་ཀྱི་ཆུས་ཅིན་ནན་ཀྲུའུ་རེན་
ནས་ས་བཀྲ་དང་ལས་གྲྭའི་འཆར་གཞི་ལ་ཆོག་མཆན་གནང་གཏན་གྱི་ཞལ་
བཞེས་ཐོབ་པ་མ་ཟད་ཁོང་རྣམ་པས་ཏང་གི་མི་རིགས་སྲིད་ཇུས་དོན་འཁྱོལ་གྱི་
རྩ་དོན་གཞིར་བཟུང་ནས་མི་རིགས་སྲིད་ཇུས་བརྒྱུད་འཛིན་གོང་འཕེལ་གྱི་ཆེད་
དུ་ང་ཚོས་ཕུལ་བའི་འཆར་གཞིའི་སྙན་ཞུ་ལས་གཞི་རྒྱ་ཆེ་བ་གནང་བའི་ཁར།
དུས་མཚུངས་དཔལ་འབྱོར་འཆར་འགོད་དབུ་ཁྲིད་ཀྱི་བོད་སྨན་སློབ་ཆེན་འདི་
སྤུས་ཀ་མཐོ་ཙམ་ཞིག་དགོས་ཞེས་བཀའ་མངགས་དང་འབྲེལ་ཕྱི་ལོ་དངོས་སུ་
ཨར་རྒྱུག་འགོ་བཙུགས་དགོས་རྒྱུའི་བཀའ་ཕེབས་བྱུང་། ཡང་སྒོས་སློབ་གསོ་
ཐིང་ནས་ཀྱང་བོད་སྨན་སློབ་གྲྭ་ཆེན་མོ་བཙུགས་ནས་བོད་སྨན་གྱི་ཚན་ཁག་སོ་
སོ་འཛུགས་དགོས་པ་དང་། རྗེས་སུ་བོད་སྨན་སློབ་གྲྭ་ཁེར་གཙང་འཛུགས་
དགོས་ངེས་རེད་ཅེས་པ་སོགས་ཀྱི་བཀའ་སློབ་བཟང་པོ་སྤྱི་བོར་སྩལ་བྱུང།
ལོ་༡༩༨༥ལོའི་ཟླ་བ་ལྔ་པའི་ཚེས་༢༢ཉིན་སྔོན་ཆད་ལྕགས་རི་རིག་བྱེད་འགྲོ་
ཕན་གླིང་དང་སྨན་རྩིས་ཁང་གཉིས་ཀྱི་སྨན་དཔེ་ཐོན་པ་རྣམས་ལ་གཅིག་ནས་
ཁོང་ཚོའི་སློབ་གནས་གང་ཡིན་གོང་རིམ་སྒྲིག་འཛུགས་ནས་ཁས་ལེན་གནང་
བའི་ཡིག་ཆ་མེད་པ་དང་གཉིས་ནས་ལག་རྩལ་གོ་མིང་དང་མཐུན་པའི་ཕོགས་
ཐོབ་སྤར་རྒྱུའི་གནད་དོན་ཐག་གཅོད་མ་བྱུང་བར་བརྟེན་རང་སྐྱོང་ལྗོངས་ཏང་
ཨུད་སྒྲིག་འཛུགས་པུའུ་དང་དྲིལ་བསྒྲགས་པུའུ་དེ་བཞིན་ལྗོངས་སྲིད་གྲོས་ཨུ་
ཡོན་ལྷན་ཁང་བཅས་པས་བརྟག་དཔྱད་ཞིབ་འཇུག་གནང་རྒྱུར་ང་ཚོའི་སྨན་
ཁང་ནས་འཕྲོད་བསྟེན་ཐིང་བརྒྱུད་གནས་ལུགས་རྒྱུ་རྐྱེན་ཐེངས་མང་ཞུས་པའི་
ཁར། ཁོ་བོ་རང་ཉིད་ནས་ཀྱང་ལྕགས་པོ་རི་དང་སྨན་རྩིས་ཁང་གཉིས་སྔོན་
ཆད་ཡོངས་སུ་གྲགས་པའི་བོད་ཀྱི་གསོ་རིག་སློབ་གྲྭ་ཆེན་མོ་ཡིན་ཚུལ་དང་
སྤྱི་
32



ཆབས་ཅིག་གཞི་རྩེ་སྐྱིད་སྐྱིད་ན་ཁའི་སྨན་གྱི་སློབ་གྲྭ་གཞན་ཡང་ས་སྐྱའི་བཤད་
གྲྭ་དང་། མཚུར་ཕུའི་བཤད་གྲྭ། སྨིན་འགྲོལ་གླིང་གི་སློབ་ཁང་པདྨ་བཀོད།
ནཱ་ལེནྡྲའི་བཤད་གྲྭ འབྲི་གུང་གི་བཤད་གྲྭ་རྣམས་ཀྱང་རིག་གནས་སྐོར་ལ་སྨན་
རྩིས་ཚུད་པའི་རིག་གནས་ཆེ་ཆུང་ཁག་ལ་ཐོས་བསམ་སློབ་གཉེར་ཚད་ལྡན་
གནང་བ་ཤ་སྟག་ཡིན་པས། གོང་གསལ་བཤད་གྲྭ་དེ་དག་ཀྱང་ལྕགས་པོ་རི་
དང་སྨན་རྩིས་ཁང་ལས་ལྷག་པ་མ་གཏོགས་ཞན་པ་མེད་ཚུལ་སྐོར་གྱི་བསམ་
གྲོས་ཁུངས་ལུང་ལྡན་པ་ཞུས་པའི་འབྲས་བུར་རིང་མིན་རང་སྐྱོང་ལྗོངས་སྒྲིག་
འཛུགས་པུའུ་དང་
། དྲིལ་བསྒྲགས་པུའུ། ལྗོངས་སྲིད་གྲོས་གསུམ་གྱི་མཚན་
ཐོག་ནས་ཡིག་ཆ་བཀྲམས་ཏེ་ང་ཚོ་ལྕགས་རི་རིག་བྱེད་གླིང་དང་། སྨན་རྩིས་
ཁང་གཉིས་ལ་ཡོད་པའི་སྨན་པའི་ཁོངས་ནས་སྤྱི་ལོ་༡༩༥༩ལོའི་གོང་སྨན་དཔེ་
རྒྱུགས་སྤྲོད་ཟིན་པ་ཚང་མ་ཆེད་ལས་སློབ་གྲྭ་ཆེ་བའི་ཐོབ་ཐང་གསོལ་རས་
ལ་རས་བསྩལ་
བྱུང་། ད་དུང་གོང་གསལ་ཡིག་ཆའི་ནང་དངོས་སུ་མ་འཁོད་རུང་ཁམས་
ཕྱོགས་སྡེར་དགེ་ཁུལ་གྱི་ཀཐོག་དང་རྫོང་གསར། དཔལ་སྤུངས་གསུམ་གྱི་
བཤད་གྲྭར་ཐོས་བསམ་མཐའ་འཁྱོལ་བྱུང་བ་རྣམས་ལའང་སློབ་གནས་གོང་
དང་འདྲ་བར་མཐོ་རིམ་སློབ་གྲྭ་དང་གཅིག་མཚུངས་སུ་རྩིས་ཏེ་ལག་རྩལ་གོ་མིང་
དང་ཕོགས་ཐོབ་ཆ་རྐྱེན་བཅས་པ་དོན་འཁྱོལ་ཡོང་བ་ཞུས་པ་ཡིན། བརྗོད་མ་
ཐག་པའི་ནང་ལྕགས་པོ་རི་དང་སྨན་རྩིས་ཁང་གི་སྨན་པ་ཙམ་མ་ཟད་དེ་མིན་
སྐྱིད་སྐྱིད་ན་ཁ་དང་
། སྨིན་འགྲོལ་གླིང་། ཐ་ན་སྡེ་དགེ་ཀཐོག་དང་རྫོང་
གསར་བཅས་པའི་བཤད་གྲ་ནས་ཐོན་པ་མཁས་དབང་བློ་བཟང་སྙན་གྲགས་
མཆོག་དང། ཚེ་རྣམ་མཆོག ཚུལ་ཁྲིམས་རྒྱལ་མཚན་མཆོག་སོགས་ཀྱང་ཚུད་
ཡོད། དེ་དང་འདྲ་བར་སྔོན་ཆད་མ་ཉེས་ཁ་གཡོག་གི་གྱོད་གཞི་རྫུས་མ། ནོར་
93



།
བའི་གྱོད་གཞི་སོགས་དང་འབྲེལ་བ་ཡོད་པའི་མི་སྣ་ཁག་གཅིག་ལ་ལྗོངས་མཐོ་
རིམ་ཁྲིམས་ཁང་དང་། ཞིང་སྦོལ་ཐིང་། ལྷོ་ཁ་ས་གནས། ཆབ་མདོ་ས་
གནས་བཅས་ལ་འབྲེལ་བ་ཞུས་སྟེ་མི་སྒེར་གྱི་སྲིད་ཇུས་དོན་འཁྱོལ་དང་དཔལ་
འབྱོར་སློག་སྤྲོད། ཡིག་ཆ་ནག་པོ་ཡོད་རིགས་གཙང་སེལ་མཐར་ཕྱིན་བྱས་པར་
སྨན་ཁང་ཕྱི་ནང་ཀུན་ཏུ་བག་ཆགས་བཟང་པོ་བྱུང་བ་མ་ཟད། དོ་བདག་སོ་
སོས་ཀྱང་ཏང་གི་སྲིད་ཇུས་ལ་ཡིད་ཆེས་ཆེ་རུ་ཕྱིན་པ་དང་རང་ནུས་ཡོད་ཚད་མི་
དམངས་ཀྱི་ཞབས་འདེགས་ཆེད་དུ་ནུས་ཤུགས་འདོན་རྒྱུའི་ཁས་ལེན་དམ་
བཅའ་གནང་མཁན་མི་ཉུང་བ་ཞིག་ཐོན་ཐུབ་པ་བྱུང་། སྤྱི་ཟླ་བརྒྱད་པའི་ཚེས་
བཅོ་བརྒྱད་དེ་གཟའ་སྐར་དགེ་བའི་ཉིན་བྱང་ཕྱོགས་ཉེ་འདབས་སུ་གསར་རྒྱག་
བྱས་པའི་ནད་ཁང་གསར་པའི་ཨར་ལས་འཛུགས་སྐྲུན་ཡོངས་སུ་འགྲུབ་སྟེ་
ལྗོངས་འཛུགས་སྐྲུན་ཀུང་སི་བཞི་པས་ནད་ཁང་གསར་པ་རྩིས་སྤྲོད་རྩིས་ལེན་
བྱེད་པའི་རྟེན་འབྲེལ་གྱི་བྱེད་སྒོ་གཟབ་རྒྱས་ངང་འཚོགས་པའི་སྐབས་སུ་རྒྱལ་
ཡོངས་མི་དམངས་འཐུས་ཚོགས་ཀྱི་ཨུ་ཡོན་ཀྲང་སྐུ་གཞོན་པ་ང་ཕོད་ངག་དབང་
འཇིགས་མེད་སྟེང་ཞལ་རྣམ་གཉིས་དང་། རྒྱལ་ཡོངས་སྲིད་གྲོས་ཀྱི་ཀྲུའུ་ཞི་སྐུ་
གཞོན་འཕགས་པ་ལྷ་དགེ་ལེགས་རྣམ་རྒྱལ་མཆོག ལྗོངས་ཏང་ཨུད་ཀྱི་ཧྲུའུ་ཅི་
ཝུ་ཅིན་ཧྭ་མཆོག ལྗོངས་སྲིད་གཞུང་གི་ཀྲུའུ་ཞི་རྡོ་རྗེ་ཚེ་རིང་མཆོག ལྗོངས་
ཏང་ཨུད་ཀྱི་ཧྲུའུ་ཅི་སྐུ་གཞོན་རག་སྡིས་མཆོག་སོགས་ཆིབས་བསྒྱུར་གནང་སྟེ་
རྒྱལ་སྒོའི་འགྲམ་དུ་དར་མཚོན་བྲེགས་གནང་མཛད་རྗེས་ནད་ཁང་གཞུང་ལམ་
གཡས་གཡོན་ཏུ་སྨན་ཁང་ལས་བཟོ་དང་ཨར་ལས་འཛུགས་སྐྲུན་ཀུང་སི་བཞི་
པའི་ལས་བཟོ་ཡོངས་ཀྱི་གཟབ་མཆོར་ལེགས་པར་སྤྲད་དེ་དགའ་བསུའི་ཐལ་
མོའི་འདེབས་སྒྲ་རྒྱུན་མི་ཆད་པ་སྒྲོག་སྟེ་མཐར་ཆུ་ཚོད་བཅུ་པ་ཙམ་ལ་བདུད་རྩི་
94



ཐུན་མཚམས་དང་བསྟུན་ནས་དངོས་གཞིའི་རྟེན་འབྲེལ་མཛད་སྒོ་ཚུགས་ཏེ་
འཛུགས་སྐྲུན་རུ་ཁག་བཞི་པའི་ཅིང་ལི་ཀོའོ་ལགས་ནས་ནད་ཁང་གསར་པའི་
གསེར་གྱི་ལྡེ་མིག་ཁོ་བོར་སྤྲད་པ་དང་། དེ་རྗེས་ཀོའོ་དང་ངོས་གཉིས་ཀས་རྟེན་
འབྲེལ་གྱི་གཏམ་བཤད་བྱས་པ་ཡིན། གོང་གསལ་ནད་ཁང་གསར་པ་འདི་ནི་
རང་སྐྱོང་ལྗོངས་སྲིད་གཞུང་ནས་ལོ་ངོ་ཉི་ཤུའི་རྟེན་འབྲེལ་མཛད་སྒོའི་ཆེད་དུ་
རྣམ་གྲངས་བཅུ་གཅིག་ཡོད་པའི་ནང་ནས་རྣམ་གྲངས་གཅིག་ཡིན་པ་དང་
གཞུང་གྲོན་དངུལ་སྒོར་ཁྲི་ཚོ་ཆིག་སྟོང་དང་ལས་ཤག་ལ་སྒོར་ཁྲི་ཚོ་བརྒྱ་བཅས་
གནང་བ་དེ་ལ་ས་རྒྱ་སྤྱི་ཁྲེ་གྲུ་བཞི་མ་ཁྲི་ཚོ་ཙམ་ཡོད་པའི་ནང་ནད་ཁྲི་བརྒྱ་དང་
ལྔ་བཅུ་ཙམ་དང་། འབྲེལ་ཡོད་ནད་ཁང་ཁུལ་ཁག་དྲུག་བཙུགས་ཡོད། དེ་
བཞིན་བོད་ཀྱི་གསོ་རིག་ལོ་རྒྱུས་ཐོག་ཐེངས་དང་པོ་ཡིན་པའི་རང་རེའི་སྨན་ཁང་
ནང་གི་ལས་བཟོ་ཙམ་མ་ཟད་རྒྱ་ཆེའི་མང་ཚོགས་ནང་དུའང་སྨན་ཁང་དེ་ལྟ་བུ་
གསར་རྒྱག་བྱུང་བ་ནི་ཏང་གི་མི་རིགས་སྲིད་ཇུས་ཀྱི་རྒྱལ་ཁ་ཞིག་དང་སྤྱི་ཚོགས་
རིང་ལུགས་ཀྱི་ཁྱད་འཕགས་རང་བཞིན་མཚོན་ཐུབ་པར་མགྲིན་དབྱངས་
གཅིག་གྱུར་གྱི་བསྔགས་བརྗོད་ཐོབ་སོང་
། ལྷག་པར་མཁས་དབང་ཡོན་ཀྲང་སྐུ་
གཞོན་ཀུན་དགའ་ཕུན་ཚོགས་མཆོག་གིས་གསར་འགྱུར་འགོད་མཁན་ལ་སྔོན་
ཆད་ལོ་རྒྱུས་ཐོག་སྨན་གྱི་གྲོང་ཁྱེར་ལྟ་ན་སྡུག་ཅེས་པ་ད་ལྟ་རང་རེའི་མིག་ལམ་
དུ་འཆར་བའི་སྨན་ཁང་གསར་པ་འདི་རང་ཡིན་ཞེས་གསུངས་ཡོད་ལ་དེ་བཞིན་
དགེ་རྒན་ཆེན་མོ་མཁས་དབང་ཐུབ་བསྟན་ཚེ་རིང་མཆོག་ནས་ཀྱང་ད་ལྟའི་སྨན་
ཁང་མཛེས་ཞིང་ཡིད་དུ་འོང་བ་འདི་ལྟ་བུ་ནི་ཉལ་བའི་རྨི་ལམ་དུའང་གཏོང་མི་
སྲིད་པ་ཞིག་རེད་ཅེས་གསུངས་ཡོད་པ་ནི་བདེན་པའི་བཀའ་མོལ་རང་རེད།
འོན་ཀྱང་ནད་ཁང་གསར་རྒྱག་བྱེད་པའི་ལོ་ཟླའི་ནང་གོང་རིམ་གྱི་ཐུགས་འཁུར་
95



དང་རྒྱབ་སྐྱོར་ཚད་མེད་ཐོབ་པ་ནི་རྩ་བའི་རྒྱུ་རྐྱེན་གྱི་འགག་རྩ་ཡིན་པ་སྨོས་མེད་
ཁར་ཞིབ་ཕྲའི་ལས་དོན་འགྲུབ་དུས་དཀའ་ངལ་དེ་དང་དེ་ལྟ་བུ་འཕྲད་པའི་ནང་
སྐུ་གཤེགས་ཡོན་ཀྲང་སྐུ་གཞོན་ཐུབ་བསྟན་རྒྱལ་མཚན་ལགས་སོགས་པས་
དཀའ་ངལ་དུ་མ་ཁྱད་བསད་བྱས་པ་དང་ངོས་རང་ཨར་ལས་འཛུགས་སྐྲུན་
ཚོགས་ཆུང་གི་ཙུའུ་ཀྲང་ལས་ཀར་ཕྱར་བ་གྲུ་འདེགས་བྱས་པའི་སྐོར་ཁོ་བོའི་
སེམས་ལ་དྲན་དུས་དགའ་སྤྲོ་དང་བརྗེད་པར་དཀའ་བའི་ལས་དོན་ཞིག་ཡིན།
ཇི་སྐད་དུ། རླབས་ཆེན་གཙོ་འཛིན་མའོ་ཀྲུའུ་ཞིས་འགལ་བ་མེད་ན་འཇིག་
རྟེན་མེད་ཅེས་པའི་བཀའ་སློབ་གནང་བ་ལྟར་དང་ཐོག་ནད་ཁང་ལ་ས་རྒྱ་མུའུ་
བདུན་ཅུ་ཡོད་རུང་སྐབས་དེར་མུའུ་ཉི་ཤུ་ཙམ་མར་ཉུང་རུ་ཕྱིན་པ་དང་ཐོག་
བརྩེགས་ཅན་གྱི་ནད་ཁང་དེ་བཞིན་ཐོག་མའི་ས་བཀྲའི་ནང་རྒྱལ་སྒོ་འཛུལ་མ་
ཐག་ཡོད་པ་དེ་དག་ལས་བཟོའི་ལས་ཤག་དང་སྒོ་ཕྱིར་བསློག་དགོས་བྱུང་བའི་
རྐྱེན་གྱིས་ཨར་ལས་སྒྲིག་སྦྱོར་རུ་ཁག་དང་འབྲེལ་བ་ཞན་པོ་བྱུང་བས་གློག་སྐུད་
དང་ས་འོག་ཆུ་འགྲོ་འཐུས་ཚང་མ་བྱུང་བར་བཞིགས་ནས་རང་སྐྱོང་ལྗོངས་
དང་། དཔལ་འབྱོར་འཆར་འགོད་ཨུ་ཡོན་ལྷན་ཁང་། གཞི་རྩའི་འཛུགས་སྐྲུན་
ཨུ་ཡོན་ལྷན་ཁང་། ཐིག་རིས་ཁང་། དངོས་ཟོག་རུས་སོགས་ལ་སྙན་གསེང་
དགོངས་སྐོར་དཀའ་ངལ་ཡོད་རིགས་ཞུ་རྒྱུ་བཅས་ཀྱི་སྐོར་ལ་གོང་གསལ་སྨན་
ཁང་གི་ཨར་ལས་འགོ་ཁྲིད་ཚོགས་ཆུང་མཉམ་དུ་འབད་པ་ཞུམ་མེད་དང་།
དཀའ་ངལ་དང་འཁང་ར་གཉིས་བཟོད་བྱེད་དགོས་བྱུང་ཙང་སེམས་ཁྲལ་དང་
དཀའ་ངལ་གཉིས་པོས་ལུས་ཀྱི་ཟུངས་སྟོབས་ཤོར་བ་སོགས་སྐབས་གཅིག་རིང་
ལུས་སེམས་གཉིས་ཀར་དཀའ་ངལ་ཆེན་པོ་བྱུང་རུང་རྗེས་སུ་ལས་ཀ་ཡོངས་སུ་
འགྲུབ་པ་དང་ཉམས་ཐག་ནད་གཞིས་མནར་བའི་ནད་པ་མི་ཉུང་བ་ནད་ཁང་
96



དུ་ཉར་ནས་སྨན་བཅོས་བྱེད་རྒྱུ་བྱུང་དུས་དཀའ་ངལ་བརྒྱབ་པའི་འབྲས་བུར་
བོད་ཀྱི་གསོ་རིག་བརྒྱུད་འཛིན་དང། འཕེལ་རྒྱས་ཡོང་བར་ཤུགས་རྐྱེན་བཟང་
པོ་ཐེབས་པའི་ཁར་རྒྱུ་ཚེའི་ནད་པར་ཕན་ཐོགས་བླ་མེད་བྱུང་བར་བརྟེན་ཁོ་བོའི་
ཡིད་ལ་དགའ་བ་སྐྱེ་ཞིང་། ཏང་དང་སྲིད་གཞུང་གི་ཐུགས་འཁུར་ལ་ཡང་ཡང་
བཀའ་དྲིན་རྗེས་དྲན་དེང་གི་དུས་སུའང་ཁ་ཞེ་གཉིས་མེད་ཀྱིས་ཞུ་བཞིན་
མཆིས་ཡོད། སྤྱི་ཟླ་དགུ་པའི་ཚེས་གཅིག་ཉིན་ནི་བོད་རང་སྐྱོང་ལྗོངས་བཙུགས་
ནས་ལོ་ངོ་ཉི་ཤུ་འཁོར་བའི་དུས་ཆེན་ཞིག་ཡིན་པ་དང་རང་ལྗོངས་སུ་ཀྲུང་
དབྱང་གི་སྐུ་ཚབ་ཚོགས་པ་དེ་བཞིན་ཞིང་ཆེན་དང་རང་སྐྱོང་ལྗོངས་ཁག་གི་སྐུ་
མགྲོན་ལྷ་སར་རྟེན་འབྲེལ་ཚོགས་ཆེན་ཐོག་ཕེབས་ཞུགས་གནང་བར་བོད་ཀྱི་མི་
རིགས་ཁག་གི་མང་ཚོགས་ཁྲི་སྟོང་མང་པོས་དགའ་བསུ་ཚད་མེད་ཞུས་ཡོད་ལ་
ང་ཚོའི་སྨན་ཁང་དུའང་ཀྲུང་དབྱང་སྐུ་ཚབ་ཚོགས་པའི་དབུ་ཁྲིད་ཁག་གཅིག་
དང། ཞིང་ཆེན་དང་རང་སྐྱོང་ལྗོངས་ཀྱི་སྐུ་མགྲོན་ཁག་གཅིག་གཟིགས་བསྐོར་
འཚམས་འདྲི་གནང་བར་ཕེབས་ཞིང་སྐབས་དེར་ང་ཚོས་སྒོ་བསྟེན་གྱི་ཐོག་
བརྩེགས་བཞི་པའི་སྟེང་ལ་གཡུ་ཐོག་རྙིང་མ་དང་། སྡེ་སྲིད་རིན་པོ་ཆེ། ཡོན་
ཀྲང་མཁྱེན་རབ་ནོར་བུ་རྣམ་གསུམ་གྱི་སྐུ་བརྙན་གསར་བཞེངས་ཁར་དཔེ་
མཛོད་ཁང་གསར་པ་བསྐྲུན་ཐུབ་པ། དེ་བཞིན་སྨན་ཐང་བརྒྱད་ཅུ་དང་ལོ་རྒྱུས་
ཀྱི་དོན་དངོས་མཚོན་བྱེད་འགྲེམས་སྟོན་ཁང་ལ་དབུ་ཁྲིད་དང་སྐུ་མགྲོན་རྣམ་
པས་གཟིགས་བསྐོར་གནང་བ་སྦྲགས་ནད་ཁང་གསར་པའི་འཛུགས་སྐྲུན་ཁག་
ལའང་གཟིགས་ཞིབ་གནང་རྗེས་བོད་ལྗོངས་སུ་སྐབས་བཅུ་གཅིག་པའི་ཀྲུང་ཨུ་
ཚང་འཛོམས་གྲོས་ཚོགས་ཐེངས་གསུམ་པའི་དགོངས་དོན་ཇི་མ་ཇི་བཞིན་
ལྗོངས་ཏང་ཨུད་དང་སྲིད་གཞུང་གི་ལག་བསྟར་གནང་བའི་འབྲས་བུ་ཡིན་པར་
97



བསྔགས་བརྗོད་དང་བོད་མི་རིགས་ཀྱི་འོད་སྟོང་འཕྲོ་བའི་རིག་གནས་ཀྱི་ནང་
ཚན་བོད་ཀྱི་སྨན་རྩིས་གཉིས་པོ་བརྒྱུད་འཛིན་འཕེལ་རྒྱས་འདི་ལྟ་བུ་བྱུང་བར་
རིམ་པ་གོང་མའི་དབུ་ཁྲིད་ཀྱི་ཐུགས་འཁུར་དང་སྨན་ཁང་ལས་བཟོ་ཡོངས་ཀྱི་
འབད་བརྩོན་ཆེར་བསྐྱེད་བྱས་ནས་བྱུང་བར་གདེང་འཇོག་ཤུགས་ཆེ་གནང་
བྱུང་། མདོར་ན་ལོ་ངོ་ཉི་ཤུའི་རྟེན་འབྲེལ་ཆེན་མོ་ནི་བོད་ཀྱི་བཀྲ་ཤིས་པའི་ལས་
དོན་ཆེན་པོ་ཞིག་ཡིན། སྒོས་སུ་ང་ཚོའི་སྨན་ཁང་ལ་ཆ་མཚོན་ན་བཀྲ་ཤིས་ཉིས་
བརྩེགས་ལྟ་བུས་ཡར་རྒྱས་གོང་འཕེལ་ཆེས་ཆེར་བྱུང་སྟབས་དེ་དག་བརྒྱུད་རང་
ཅགསྨན་ཁང་ཡོངས་ཀྱི་གོང་ནས་འོག་བར་བཀྲ་ཤིས་རྟེན་འབྲེལ་ཞུ་བའི་བསམ་
ཚུལ་མཚོན་པ་དང་ཕྱིན་ཆད་བོད་ཀྱི་སྨན་རྩིས་རིག་གནས་དབྱར་མཚོ་རྒྱས་པ་
ལྟར་མདུན་ནས་མདུན་དུ་བསྐྱོད་རྒྱུར་ཡིད་ཆེས་ཐུབ་པའི་ཕན་ནུས་ཐོན་སོང་།
གོང་གསལ་ཀྲུང་དབྱང་སྐུ་ཚབ་ཚོགས་པའི་དབུ་ཁྲིད་དང་སྐུ་མགྲོན་མི་ཉུང་བ་
ཞིག་རང་རེའི་སྒོ་བསྟེན་སྨན་ཁང་དང་ནད་ཁང་གསར་པ་གཉིས་ལ་གཟིགས་
བསྐོར་འཚམས་འདྲི་གནང་སྐབས་ངོས་རང་ནས་གང་ཐུབ་ཅི་ཐུབ་ཀྱི་སྨན་རྩིས་
ལོ་རྒྱུས་དང་འཕེལ་རྒྱས་གང་བྱུང་སྐོར་ལ་སྙན་གསེང་དང་མཚམས་སྦྱོར་ཞུས་
པར་བརྟེན་དབུ་ཁྲིད་རྣམ་པ་དང་སྐུ་མགྲོན་ཚོས་དགྱེས་ཚོར་ཆེན་པོས་ཚད་
མཐོའི་གདེང་འཇོག་གནང་བ་འདི་ནི་ཇི་སྐད་དུ་མཁས་པའི་གསུང་ལས་“ ལོ་
རྒྱུས་དོན་གྱི་མ་བཤད་ན། ཡིད་མི་ཆེས་པའི་སྐྱོན་དུ་འགྱུར་” ཞེས་ཁུངས་
བཙན་དང་དོན་དངོས་ཟུང་འབྲེལ་གྱི་སྒོ་ནས་སྙན་གསེང་ཞུ་ཐུབ་པ་འདི་ཡང་
སྔོན་འབྱོན་མཁས་དབང་རྣམ་པས་ཤུལ་བཞག་མཛད་པའི་བཀའ་དྲིན་ཉག་
གཅིག་ལས་རང་ཉིད་གཞན་ལས་ལྷག་པ་ཡོད་ཚུལ་གྱི་སྒྲུབ་ཉམས་བསྟན་པ་རྩ་
བོ་ནས་མིན།
98



སྤྱི་ཟླ་དགུ་པའི་ཚེས་༢༡-༢༥བར་གྱི་ཀྲུང་དབྱང་འཕྲོད་བསྟེན་པུའུ་
ཀྲུང་དབྱིའི་སི་ནས་ཆོག་མཆན་གནང་བ་ལྟར་རྒྱལ་ཡོངས་བོད་ལུགས་གསོ་རིག་
སྨན་ཁང་གི་ལས་དོན་ཚོགས་འདུ་བོད་ལྗོངས་ནས་འགན་འཁུར་བྱས་ཏེ་བསྐོང་
ཚོགས་དགོས་ཚུལ་གནང་བ་ལྟར་མཚོ་སྔོན་དང་། ཀན་སུའུ། སི་ཁྲོན། ཡུན་
ནན་བཅས་ཀྱི་སྐུ་ཚབ་དང་ད་དུང་ནང་སོག་དང་། ཤིང་ཅང་། ཡན་པན་ཁྲོའོ་
ཞན་རིགས་བཅས་ཀྱི་སྐུ་མགྲོན་རྣམས་ཀྱང་གདན་ཞུས་ལྟར་ཚོགས་ཆེན་
བཞུགས། ཐེངས་འདིའི་ཚོགས་འདུའི་ནང་དོན་གཙོ་བོ་ད་ཕན་བཙུགས་ཟིན་
པའི་བོད་རིགས་ས་ཁུལ་གྱིས་བོད་ལུགས་སྨན་ཁང་དོ་དམ་བྱས་པའི་ཉམས་
མྱོང་ཇི་ཡོད་ཕན་ཚུན་ངོ་སྤྲོད་བྱས་ཐོག་སླད་ཕྱིན་གཅིག་གྱུར་གྱིས་བོད་ལུགས་
སྨན་ཁང་དོ་དམ་སྲོལ་ཡིག་སྐོར་གྱི་མ་ཟིན་ལ་གྲོས་བསྡུར་དང་དེ་བཞིན་བོད་
ལུགས་ནད་ཐོག་དཔེ་མཚོན་དང་བོད་ལུགས་ནད་སྐྱོང་བཀོལ་སྤྱོད་ལམ་སྲོལ་
བཅས་ལ་འཐུས་མི་རྣམ་པས་ནན་ཏན་གྱི་གྲོས་བསྡུར་གནང་ཞིང་། སྤྱི་ཚེས་
༢༥ཉིན་གོང་གསལ་ཚོགས་འདུའི་ཡིག་ཆ་ཁག་གསུམ་ལ་གྲོས་འཆམ་བྱུང་བར་
བརྟེན་ཕྱིན་ཆད་བོད་ལུགས་གསོ་རིག་གི་བྱ་གཞག་ལ་ཡར་རྒྱས་འགྲོ་བའི་ལམ་
བུ་གསར་པ་ཞིག་ཐོན་པ་རེད། དུས་མཚུངས་ཚོགས་འདུ་འདིའི་སྐབས་འབྲིང་
རིམ་བོད་ལུགས་གསོ་རིག་སློབ་གྲྭའི་སློབ་དེབ་མ་ཟིན་གྱི་ཚོགས་འདུ་འཚོགས་
པ་མ་ཟད་རྒྱལ་ཡོངས་བོད་ལུགས་གསོ་རིག་སློབ་ཚོགས་ཀྱི་གྲ་སྒྲིག་ཚོགས་ཆུང་
ཡང་བཙུགས་པ་རེད། ཐེངས་འདིར་འཚོགས་པའི་རྒྱལ་ཡོངས་བོད་ལུགས་
གསོ་རིག་སྨན་ཁང་གི་ལས་དོན་ཚོགས་འདུ་དང་འབྲིང་རིམ་བོད་སྨན་སློབ་དེབ་
རྩོམ་སྒྲིག་བྱེད་རྒྱུའི་ཐད་ལ་མ་གཞི་རང་སྐྱོང་ལྗོངས་དང་ཞིང་ཆེན་ཁག་ལྔ་ཐུན་
མོང་གི་ལས་འགན་གཟི་བརྗིད་ཅན་ཞིག་ཡིན་རུང་། ལྷག་དོན་དེ་དག་གི་འགོ་
99



ཁྲིད་བྱེད་མཁན་བོད་ལྗོངས་སྨན་རྩིས་ཁང་ཁོ་ན་ཡིན་པར་གོང་རིམ་ལས་ཁུངས་
དང་སྤུན་ཟླའི་ཞིང་ཆེན་ཁག་གི་བོད་ལུགས་སྨན་པ་ཡོངས་ཀྱི་རེ་བཅོལ་མཐའ་
གཅིག་ཏུ་གནང་བའི་རྐྱེན་གྱིས་ལོ་ཤས་རིང་ལ་ཐོབ་པའི་གྲུབ་འབྲས་ཀྱི་རྨང་
གཞི་དང་དེ་བཞིན་ལོ་ངོ་ཉི་ཤུའི་རྟེན་འབྲེལ་བྱེད་སྒོ་སྤེལ་མ་ཐག་པའི་རྣམ་པ་
གསར་པ་བེད་སྤྱོད་ནས་འཐུས་མི་རྣམ་པ་དང་སྐུ་མགྲོན་རྣམ་པར་སྤྲོ་གསེང་གི་
སྣེ་ལེན་དང་བོད་ལ་བྱུང་བའི་འགྱུར་ལྡོག་སྤྱི་དང་ཁྱད་པར་དུ་སྨན་རྩིས་རིག་
གནས་ཉམས་པ་སོར་ཆུད་དང་མི་ཉམས་གོང་འཕེལ་བྱུང་བའི་གནས་ཚུལ་མང་
དག་ཚོགས་ཆེན་དང་ཚོགས་ཆུང་དེ་བཞིན་བལྟ་བསྐོར་འཚམས་འདྲི་གནང་བ་
བརྒྱུད་ནས་ངོ་སྤྲོད་ཕྲ་ཞིབ་ཞུས་པ་དང་སྦྲགས་ཕྱི་ལོ་གཟབ་རྒྱས་ངང་ནས་
ཐེངས་དང་པོའི་བོད་སྨན་དར་རྒྱས་ཀྱི་ཚོགས་འདུ་འཚོགས་རྒྱུར་གྲ་སྒྲིག་འཐུས་
ཚང་ཡོང་རྒྱུར་རང་ངོས་ནས་ཚེ་བཞག་ཆུང་བཤོལ་གྱིས་སེམས་ནུས་གང་ཡོད་
སྟོན་པའི་ཉེར་ལེན་ལས་མི་རིགས་མཐུན་སྒྲིལ་ལ་ཤུགས་བསྣོན་ཐེབས་པ་དང་
བོད་ལུགས་སྨན་པ་ནང་ཁུལ་ཕན་ཚུན་སློབ་སྦྱོང་དང་མཉམ་དུ་ཡར་རྒྱས་དང་
ཐུན་མོང་ཐོག་མེས་རྒྱལ་འཛུགས་སྐྲུན་ཆེད་དུ་ལེགས་སྐྱེས་སྔར་ལས་ལྷག་པར་
འབུལ་ཐུབ་རྒྱུར་སྐུལ་མ་བཟང་པོ་ཐེབས་བྱུང་། དེ་ལྟར་རང་སྐྱོང་ལྗོངས་
བཙུགས་ནས་ལོ་ངོ་ཉི་ཤུ་འཁོར་བའི་བཀྲ་ཤིས་དགའ་སྟོན་གྱི་དུས་བཟང་དང་
རྒྱལ་ཡོངས་བོད་ལུགས་སྨན་ཁང་གི་ལས་དོན་ཚོགས་འདུ་ལྷ་སར་བསྐོང་ཚོགས་
གནང་བ་བཅས་ཡག་ཐོག་ཡག་བརྩེགས་ཀྱི་དཔལ་ཡོན་དར་བའི་རྣམ་པ་མཚོན་
བྱེད་ཁོ་བོས་ལྷ་ས་སྨན་རྩིས་ཁང་གི་འགྱུར་ལྡོག་ཆེན་པོའི་ཐོག་ནས་བོད་ཀྱི་སྨན་
རྩིས་རིག་གནས་ལ་བལྟ་བ་ཞེས་པའི་ཆེད་རྩོམ་བྲིས་པ་འདི་བཞིན་བོད་ལྗོངས་
ཞིབ་འཇུག་གི་དུས་དེབ་ཐོག་བརྒྱུད་བཀོད་བྱས་རྗེས་རྒྱ་ཁྱབ་མང་ཚོགས་ཀྱི་ཁྲོད་
100



དུ་བོད་ལུགས་གསོ་རིག་གི་བྱ་གཞག་དབྱར་མཚོ་རྒྱས་པ་ལྟར་གོང་འཕེལ་བྱུང་
བ་རྣམས་ངོ་སྤྲོད་ཞུས་པ་ཡིན། གཞན་ཡང་ལོ་འདི་ནང་ལ་དེ་སྔོན་ལས་ཞོར་གྱི་
དུས་ཚོད་དབྲག་ལ་རང་ཉིད་ཀྱི་《གསོ་རིག་རྒྱུད་བཞིའི་སྡོང་འགྲེམས་བློ་གསལ་
ངག་གི་འདོད་འཇོ》ཞེས་པ་དང་《གསོ་རིག་འཆད་ཉན་ལས་འཕྲོས་པའི་སློབ་
དཔོན་དང་སློབ་མའི་རྣམ་བཞག་དད་པའི་འཇུག་ངོགས་》 ཞེས་པ་ཕྱོགས་
བསྒྲིགས་ཞུས་ནས་བོད་ལུགས་གསོ་རིག་སྐོར་གྱི་ཆེད་རྩོམ་ཕྱོགས་བསྡུས་སྤྱི་ལོ་
༡༩༨༥ལོའི་དུས་དེབ་དང་པོར་བཀོད་འདུག ཡང་སྒོས་བོད་རང་སྐྱོང་ལྗོངས་
བཙུགས་ནས་ལོ་ངོ་ཉི་ཤུ་འཁོར་བའི་དྲན་གསོའི་རྟེན་འབྲེལ་གྱི་ཉིན་མོར་ངེས་
པ་དོན་གྱི་པཎྜི་ཏ་ཆེན་པོ་སྡེ་སྲིད་སངས་རྒྱས་རྒྱ་མཚོ་སྐུ་བལྟམས་པའི་ཚུལ་དང་།
གང་དེའི་སྨན་རྩིས་རིག་གནས་ཐད་ཀྱི་མཛད་རྗེས་གཙོ་བོར་བཀོད་པ་དད་
བརྒྱའི་པད་དཀར་བཞད་པའི་རྫིང་བུ་ཞེས་པ་སྡེ་སྲིད་རིན་པོ་ཆེའི་ གསུང་
《མཆོད་སྡོང་འཛམ་གླིང་རྒྱན་གཅིག་རྟེན་གཙུག་ལག་ཁང་དང་བཅས་པའི་
དཀར་ཆག་ཐར་གླིང་རྒྱ་མཚོར་བགྲོད་པའི་གྲུ་གཟིངས་བྱིན་བརླབས་ཀྱི་བང་
མཛོད་》ཅེས་པའི་ཡོན་བདག་གི་
གི་ཆེ་བ་བརྗོད་པ་རྨང་གཞི་དང་། 《དཔལ་
ལྡན་གསོ་རིག་ཁོག་འབུགས་ལེགས་བཤད་བཻཌཱུརྱའི་མེ་ལོང་དྲང་སྲོང་དགྱེས་
པའི་དགའ་སྟོན་》དང་《བཻཌཱུརྱ་སྔོན་པོའི་མལླིཀ་》དང་། དེ་མིན་ལུ་འགོ་བླ་
མཁྱེན་གྱིས་མཛད་པའི་སྙན་སྒྲོན་སོགས་ནས་ཁ་བསྐངས་ཏེ་ཕྱོགས་བསྒྲིགས་
ཞུས་ཤིང་། དེའི་དགོས་དོན་ནི་རང་ཅག་སྨན་རྩིས་རིག་གནས་འདི་ཉིད་ཐད་
ལ་བཀའ་དྲིན་དང་མཛད་རྗེས་ཆེ་ཤོས་ནི་མི་རྗེ་ས་རཱ་ཁོ་ན་ཡིན་པ་སྙིང་ནས་ཡིད་
ཆེས་ཀྱི་ཁེངས་པ་དང་སློབ་དཔོན་བཀའ་དྲིན་གསུམ་ལྡན་མཁས་དབང་མཁྱེན་
རབ་ནོར་བུའི་ཞལ་སྔ་ནས་སྨན་རྩིས་ཀྱི་སྐོར་ལ་གཞུང་བཤད་ལག་ལེན་ཐམས་
101



ཅད་བཻཌཱུརྱ་དཀར་པོ་དང་སྔོན་པོ་ལས་
པོ་དང་སྔོན་པོ་ལས་ལྷག་པ་མེད་ཚུལ་གྱི་བཀའ་སློབ་རྟག་ཏུ་
གནང་གི་ཡོད་ལ་དོན་དུའང་ལོ་ངོ་སུམ་བརྒྱ་མ་ཟིན་རིང་ལ་སྨན་རྩིས་བསྟན་
པའི་སྲི་ཞུར་སྨན་པའི་ཕྱག་རྗེས་བླ་ན་འཕགས་པ་དཔེར་ན་ལྷ་སར་ལྕགས་རི་
རིག་བྱེད་ངོ་མཚར་འགྲོ་ཕན་གླིང་ཕྱག་བཏབ་པ་དང་། དེའི་བརྒྱུད་འཛིན་
འབའ་ཞིག་ལྷ་ས་སྨན་རྩིས་ཁང་ཁོ་ན་ཡིན་པས་རང་གི་ལས་རིགས་ཀྱིས་སྒོ་ནས་
ཡིན་ནའང་འདྲ། ཚེ་རབས་སྔོན་གྱི་བག་ཆགས་སད་པ་ཇི་ལྟར་ཡང་སྡེ་སྲིད་
རིན་པོ་ཆེར་རང་ཉིད་ཆུང་ནས་མི་བརྗེད་པའི་དད་པ་ཡོད་རྐྱེན་འབད་པ་
་པ་ཆེར་
སྐྱེས་ཀྱི་མཛད་རྣམ་དེ་བཞིན་ཡིག་ཆ་ཁུངས་བཙན་གྱི་སྒོ་ནས་ཕྱོགས་བསྒྲིགས་
བྱས་པའི་རྒྱུ་མཚན་ལགས་སོ། །
སྤྱི་ལོ་༡༩༨༦ལོ་ནི་ཕྱི་ནང་གི་རྟེན་འབྲེལ་བཟང་པོའི་ནུས་མཐུ་ཡོངས་སུ་
བདེ་བ་དང་ལས་སྨོན་དཔགས་བསམ་གྱི་སྡོང་པོར་འབྲས་བུ་གཡུར་དུ་ཟ་བ་
ལྟར་བཅུ་ཕྲག་རིག་པའི་གནས་ཀྱི་ནང་ནས་རྗེས་འཛིན་གསོ་བ་རིག་པ་དང་
བླང་དོར་འབྱེད་པའི་མེ་ལོང་ལྟ་བུ་དཀར་ནག་རྩིས་ཀྱི་རིག་པ་ཟུང་དུ་འབྲེལ་
བའི་ལྟེ་གནས་བོད་ལྗོངས་སྨན་རྩིས་ཁང་བཙུགས་ནས་ལོ་ངོ་བདུན་ཅུ་འཁོར་བ་
དང་ཆབས་ཅིག་གངས་ལྗོངས་སྨན་པའི་གྲོང་ཁྱེར་ལྕགས་རི་རིག་བྱེད་ངོ་མཚར་
འགྲོ་ཕན་གླིང་ཕྱག་བཏབ་ནས་ལོ་ངོ་ཉི་བརྒྱ་དགུ་བཅུ་ཧྲིལ་པོ་སོང་བའི་དྲན་
གསོའི་ལོ་ཞིག་ཡིན་གཤིས་དེར་བརྟེན་གོང་ཞུས་ལྷ་ལྡན་སྨན་རྩིས་ཁང་དང་
ལྕགས་རི་འགྲོ་ཕན་གླིང་གཉིས་བཙུགས་པར་རྟེན་འབྲེལ་ཞུ་རྒྱུ། ལྷག་ཏུ་ཏང་
གི་མི་རིགས་སྲིད་ཇུས་བཟང་པོའི་ཉེར་ལེན་ལས་བོད་ལྗོངས་ཡོངས་སུ་གྲ་རྒྱས་
ཕུན་སུམ་ཚོགས་ཞིང་ཡར་ངོའི་ཟླ་ལྟར་གོང་འཕེལ་འགྲོ་བའི་སྨན་རྩིས་རིག་པ་
འདི་དག་བསྐྱར་དུ་དར་རྒྱས་ཀྱི་རྣམ་པ་བཟང་པོ་སྔར་ལས་ལེགས་པ་ཐོན་ཐུབ་
102



ཆེད་བོད་སྨན་དར་རྒྱས་ཀྱི་ཚོགས་འདུ་བསྐོངས་འཚོག་བྱ་རྒྱུར་སྔོན་གཏན་
འཁེལ་བ་བཞིན། དང་ཐོག་དད་པ་དང་དམ་ཚིག་མཚོན་བྱེད་ཁོ་བོས་གཅིག་
ནས་སྨན་རྩིས་ཁང་བཙུགས་ནས་ད་བར་གྱི་གདན་རབས་རྒྱས་བསྡུས་ཁག་
གཉིས་ཕྱོགས་བསྒྲིགས་བྱས་པའི་མིང་ཙམ་སྨོས་ན་《བོད་ལྗོངས་སྨན་རྩིས་ཁང་
གི་གདན་རབས་བསྡུས་པ་སྐལ་བཟང་སྐྱེ་བོའི་འཇུག་ངོགས་དམ་པ་》ཞེས་བྱ་
བ་དང་《 ལྗོངས་སྨན་རྩིས་ཁང་གི་གདན་རབས་རང་བཞིན་དབྱངས་སུ་བརྗོད་
པ་སྐལ་ལྡན་ཡིད་ཀྱི་ཤིང་རྟ་》ཞེས་བྱ་བ་སྔོན་གྱི་ཡིག་ཆ་དང་སྐབས་དེར་འཚོ་
བཞུགས་མཁས་དབང་ཡོན་ཀྲང་སྐུ་གཞོན་ཀུན་དགའ་ཕུན་ཚོགས་མཆོག་དང་།
དེ་བཞིན་རྩིས་རིག་དཀར་ནག་ལ་མཆོག་ཏུ་འགྱུར་པ་མཁས་དབང་བྱམས་པ་
ཆོས་གྲགས། ད་དུང་སྨན་རྒྱལ་མི་ཡི་གར་རོལ་བཀྲས་ཁང་སྤྱི་ཁྱབ་མཁན་པོའི་
དངོས་སློབ་ ཉག་རོང་ ཤར་འཚོ་བྱེད་མཁས་ དབང་རིག་འཛིན་ལྷུན་གྲུབ།
ལྕགས་རི་འགྲོ་ཕན་གླིང་གི་འཚོ་བྱེད་མཁས་དབང་ཐུབ་བསྟན་ཚེ་རིང་སོགས་ལ་
བཀའ་འདྲི་དགོངས་སྐོར་ཞུས་ནས་བྲིས་པ་དང་། དེ་རྗེས་རང་གི་དགེ་བའི་
བཤེས་གཉེན་བཀའ་དྲིན་མཚུངས་མེད་སྨན་རྩིས་བསྟན་པའི་གཙུག་རྒྱུན་
གནས་ལྔ་རིག་པའི་དབང་ཕྱུག་མཁས་དབང་མཁྱེན་རབ་ནོར་བུའི་རྟོགས་
བརྗོད་བསྡུས་པ་སྐལ་ལྡན་ཡིད་དབང་འཕྲོག་པའི་ཕོ་ཉ་》ཞེས་བྱ་བ་ནས་འགོ་
བརྩམས་ཏེ་དམ་པའི་དེའི་སྐུ་ཚེ་ཧྲིལ་པོའི་མཛད་རྗེས་བླ་ན་འཕགས་པ་རྣམས་
གཙོ་གནད་དུ་བྱས་ནས་མཚམས་སྦྱོར་ཞུས་པ་དང་འབྲེལ་རྒྱ་ཁྱབ་མང་ཚོགས་
དུ་མའི་ཁྲོད་དུ་སླར་ཡང་གཞན་ཕན་འགྲོ་དོན་འཕྲིན་ལས་ཇི་ལྟར་བསྐྱངས་ཚུལ་
གྱི་ཁ་བསྐངས་ཏེ་ཕྱོགས་བསྒྲིགས་ཞུས་པར་ཚུར་སྣང་ལན་ཆ་ཤིན་ཏུ་བཟང་པོ་
བྱུང། དེའི་རྒྱུ་མཚན་ནི་ཇི་སྐད་དུ། དད་པ་སྔོན་འགྲོ་མ་ལྟར་སྐྱེད་པ་སྟེ།
103



ཡོན་ཏན་ཐམས་ཅད་འཕེལ་ཞིང་སྲུང་བར་བྱེད། དད་པ་བདེ་བས་གྲོང་ཁྱེར་
མཚོན་པ་ཡིན། དད་པ་རྙོག་པ་མེད་ཅིང་སེམས་རབ་དྭངས། ཞེས་གསུངས་
པར་རང་ཉིད་ཀྱི་དད་གུས་ཆེན་པོས་རྩོམ་སྒྲིག་ཞུས་པར་དགེ་མཚན་ཐོན་སོང་
སྙམ་པ་དང་ལྷག་པར་ཡོན་ཀྲང་དམ་པའི་རྣམ་ཐར་ཆ་ཚང་བ་བོད་ལྗོངས་ཉིན་
རེའི་བོད་ཡིག་ཚགས་པར་ཐོག་བཀོད་པ་མ་ཟད། དུས་མཚུངས་པར་རྒྱ་ཡིག་
ཏུ་བསྒྱུར་ནས་ཀྲུང་ཧྭ་ གསོ་ རིག་ལོ་རྒྱུས་ཀྱི་ དུས་ དེབ་ནང་ཆེད་མངགས་
བདམས་གསེས་བྱས་ནས་བཀོད་པར་བརྟེན་རྒྱལ་ནང་དུའང་ བག་ཆགས་
གཏིང་ཟབ་བྱུང་སོང་། ད་དུང་ལོ་འདིའི་ལོ་སྟོད་དུ་བོད་སྨན་དར་རྒྱས་ཀྱི་
ཚོགས་འདུའི་སྐབས་སུ་སློབ་དཔོན་མཁྱེན་རབ་ནོར་བུའི་དགེ་བའི་བཤེས་
གཉེན་སྨན་རྒྱལ་མི་ཡིས་གར་རོལ་བཀྲས་ཁང་སྤྱི་ཁྱབ་མཁན་པོ་བྱམས་པ་ཐུབ་
དབང་མཆོག་གིས་མཛད་རྗེས་དང་སློབ་དཔོན་མཁྱེན་ནོར་གྱི་ཐུགས་སྲས་ཐུབ་
བསྟན་ལྷུན་གྲུབ་ཀྱི་མཛད་རྣམ་སོགས་གསར་དུ་བརྩམས་པ་དང་
། གཞན་
ཡང་ལོ་དེའི་ནང་བོད་རིག་པའི་རིག་གཞུང་སློབ་ཚོགས་དངོས་སུ་དབུ་བརྙེས་
པའི་ཚོགས་ཆེན་འཚོག་པ་དང་ངོས་ནས་ལོ་རྒྱུས་ཞིབ་འཇུག་སྐོར་ལ་དཔྱད་པ་
ཡུན་རིང་བྱས་པའི་ནང་ནས་གསོ་རིག་ཐོག་ལོ་རྒྱུས་ཆེས་སྔ་བ་དྲང་སྲོང་དཔྱད་
བུ་ཁྲི་ཤེས་ཀྱི་ལོ་རྒྱུས་ལ་རགས་ཙམ་དཔྱད་པ་ཞེས་པ་འདི་ཡིན། ཐེངས་འདིར་
འཚོག་པའི་བོད་རིག་པའི་ཞིབ་འཇུག་སློབ་ཚོགས་དབུ་བརྙེས་པའི་སྐབས་
ཚོགས་པའི་འགོ་འཛིན་གཞོན་པའི་གྲས་སུ་ཁོ་བོ་འདེམས་ཐོན་བྱུང་བ་འདི་ནི་
བོང་བ་གསེར་གཟིགས་ལྟ་བུའི་གཟིགས་བསྐྱངས་གནང་བ་ལས་རང་ཉིད་
བོད་རིག་པའི་ཤེས་བྱའི་ཐད་ལ་སྐྱེས་སྦྱངས་ཀྱི་རིག་པ་ནི་ཕྲ་བ་བྱེད་དང་མེ་ལོང་
བསྡུར་ན་ཤིན་ཏུ་གསལ་བ་ལྟར་ཡིན་ནོ། ད་དུང་ཟླ་འདིའི་ནང་གཟེངས་
104



བསྟོད་དང་བྱ་དགའ་ཐོབ་པའི་སྐོར་ནས་ཞུས་ན་བོད་ཀྱི་གསོ་རིག་རྒྱུད་བཞིའི་
སྨན་ཐང་ཚོན་ཕྲ་རྒྱ་བོད་ཡིག་རིགས་གཉིས་ཀྱི་ཐོག་ཏུ་བཀོད་པ་དེ་བཞིན་བོད་
ལྗོངས་མི་དམངས་དཔེ་སྐྲུན་ཁང་ནས་དཔེ་བསྐྲུན་བྱས་པར་ཀྲུང་གོའི་དཔེ་དེབ་
ཀྱི་བྱ་དགའ་ཐོབ་པ་ནི་བོད་ལྗོངས་སུ་དཔེ་བསྐྲུན་བྱས་པའི་དཔེ་དེབ་ནང་དུ་
རྒྱལ་ཁབ་རིམ་པའི་གཟེངས་བསྟོད་ཐོབ་པ་ནི་ལོ་རྒྱུས་ཐོག་ཐེངས་དང་པོ་ཙམ་
ཡིན་འདུག ཡང་སྒོས་རྒྱལ་ཁབ་མི་དོན་པུའུ་ནས་གཟི་བརྗིད་ལྡན་པའི་ངང་
ཁོ་བོར་དར་མ་དང་གཞོན་ནུས་རྒྱལ་ཁབ་དང་མི་དམངས་ལ་དམིགས་བསལ་གྱི་
ལེགས་སྐྱེས་འབུལ་མཁན་ཆེད་ལས་མཁན་ཅན་གྱི་མཚན་སྙན་ལག་ཁྱེར་གནང་
བྱུང་། དེ་ཡང་གོང་ཞུས་ལྟར་གུང་ཁྲན་ཏང་གི་དབུ་ཁྲིད་མེད་པ་དང་དགེ་རྒན་
གོང་མའི་བཀའ་དྲིན་མི་ལྡན་ན་རང་ཉིད་ལ་གཟི་བརྗིད་དང་མཚན་སྙན་འདི་
ལྟ་བུ་ག་ལ་ཡོང་ཐུབ། འོན་ཀྱང་འདི་ནི་ཀླུ་སྒྲུབ་ཀྱི་གསུང་ལས། མཐུན་པར་
འགྱུར་བའི་ཡུལ་དུ་གནས་པ་དང་། སྐྱེས་བུ་དམ་པ་ལ་ནི་བསྟེན་པ་དང་།
བདག་ཉིད་ལེགས་སྨོན་སྔོན་ཡང་བསོད་ནམས་ཀྱི། འཁོར་ལོ་ཆེན་པོ་བཞི་ནི་
ཁྱོད་ལ་མངའ་ཞེས་པ་ལྟར་མཐུན་པའི་ཡུལ་དུ་གནས་པ་དང་སྐྱེས་བུ་དམ་པའི་
ཞབས་ལ་སོགས་བསྟེན་པའི་ལེགས་སྨོན་དང་འབྲས་བུ་ཡིན་པར་གདོན་མི་ཟ་
སྙམ། སྤྱི་ཟླ་བརྒྱད་པའི་ཚེས་༢༢ཉིན་བོད་ལྗོངས་ཟློས་གར་ཁང་དུ་བོད་སྨན་
དར་རྒྱས་ཀྱི་ཚོགས་འདུ་གཟབ་རྒྱས་ངང་འཚོག་ཅིང་དེ་ཉིན་རང་སྐྱོང་ལྗོངས་ཀྱི་
དབུ་ཁྲིད་དང་། སི་ཁྲོན། མཚོ་སྔོན། ནང་སོག་བཅས་པའི་སྐུ་མགྲོན་རྣམ་པ་
ཚོགས་ཆེན་དུ་ཆིབས་བསྒྱུར་མཛད། ཚོགས་ཆེན་ཐོག་མཁས་དབང་ཡོན་ཀྲང་
སྐུ་གཞོན་ཀུན་དགའ་ཕུན་ཚོགས་མཆོག་ནས་འགོ་ཚུགས་ཀྱི་གསུང་བཤད་
གནང་རྗེས་ཁོ་བོས་བོད་ཀྱི་གསོ་རིག་འབྱུང་ཚུལ་དང་འཕེལ་རྒྱས་སྐོར་གྱི་ངོ་སྤྲོད་
105



མདོར་བསྡུས་སྙན་སྒྲོན་ཞུས་པ་ཡིན། དེ་ནས་ཀྲུའུ་ཞི་ཝུའུ་ཅིང་ཧྭ་མཆོག་དང་
ཧྲུའུ་ཅི་སྐུ་གཞོན་བསྟན་འཛིན་རྣམ་གཉིས་ནས་གལ་ཆེའི་བཀའ་སློབ་གསུང་
བཤད་ཀྱི་བཀའ་དྲིན་བསྐྱངས། ཐེངས་འདིའི་ཚོགས་འདུ་ནི་བོད་ཀྱི་གསོ་རིག་
ལོ་རྒྱུས་ཐོག་བྱུང་མྱོང་མེད་ཞིང་། གཞི་རྒྱ་ཆེ་བའི་བཀྲ་ཤིས་དགའ་སྟོན་གྱི་ཉིན་
མོ་ཞིག་ཡིན་སྟབས་ཀུན་གཟིགས་པཎ་ཆེན་རིན་པོ་ཆེ་མཆོག་ནས་ལྷ་ལྡན་
ལྕགས་རི་གྲྭ་ཚང་ཕྱག་བཏབ་ནས་ལོ་ངོ་༢༩༠སོང་བ་དང༌། སྨན་རྩིས་སློབ་གྲྭ་
བཙུགས་ནས་བགྲང་བྱ་བདུན་ཅུ་འཁོར་བའི་བོད་ཀྱི་གསོ་རིག་ཉམས་མྱོང་སྤེལ་
རེས་ཀྱི་ཚོགས་འདུ་ཐེངས་གསུམ་པ་འཚོག་པ་བཅས་ཀྱི་ཆེད་དུ་“ འཛམ་གླིང་
ཡང་ཐོག་གངས་ཅན་ལྗོངས། རིག་བརྒྱའི་དབུས་ན་གསོ་བའི་རིག ལྷང་ངེར་
གསལ་ཞིང་ཟུག་རྔུ་འཛོམས། མེས་པོའི་ཤུལ་བཟང་བཟུང་ཞིང་སྤེལ། ” ཞེས་
པའི་ཕྱག་རིས་ཕྱག་བསྟར་མ་འབྱིན་རླབས་ཀྱི་གཟི་བརྗིད་འོད་སྟོང་འབར་བ་
གསོལ་རས་སྩལ་བ་དང་། དེ་བཞིན་མཁྱེན་རླབས་རྒྱ་མཚོའི་མངའ་བད་
ངའ་བདག་རྒྱལ་
ཡོངས་མི་དམངས་འཐུས་ཚོགས་ཀྱི་ཨུ་ཡོན་ཀྲང་སྐུ་གཞོན་ང་ཕོད་ངག་དབང་
འཇིགས་མེད་མཆོག་གི་གློག་འཕྲིན་བརྒྱུད་ནས་བཀྲ་ཤིས་ཤིས་ཚིག་གནང་བའི་
མཚོན་རྟགས་དང་རྟེན་འབྲེལ་བཀྲ་ཤིས་ཕུན་སུམ་ཚོགས་པའི་ངང་ནས་ཚོགས་
ཆེན་ལེགས་འགྲུབ་བྱུང་སོང་། དེ་ཉིན་ཕྱི་དྲོ་ཆུ་ཚོད་གསུམ་པ་ཙམ་ནས་སྨན་
ཁང་གསར་པའི་ནང་གཡུ་ཐོག་རྙིང་མ་ཡོན་ཏན་མགོན་པོའི་རྡོ་སྐུ་མཐོང་བ་
དོན་ལྡན་ཞལ་ཁེབས་ཕྱེ་བའི་མཛད་སྒོའི་ངོས་ནས་གཡུ་ཐོག་རྙིང་མ་ལ་གུས་
བཀུར་དྲན་གསོ་ཞུ་བའི་གཏམ་བཤད་དང་དེ་འཕྲུལ་རྒྱལ་ཡོངས་སྲིད་གྲོས་ཀྱི་
ཀྲུའུ་ཞི་སྐུ་གཞོན་འཕགས་པ་ལྷ་དགེ་ལེགས་རྣམ་རྒྱལ་མཆོག་དང་། ཧྲུའུ་ཅི་
ཝུའུ་ཅིང་ཧྭ་ཡིས་ཞལ་ཁེབས་ཕྱེ་གནང་མཛད་པ་དང་དུས་མཉམ་པར་ཐེངས་
106



གསུམ་པའི་ལག་རྩལ་ཉམས་མྱོང་སྤེལ་རེས་ཚོགས་འདུ་བསྐོང་ཚོགས་མཛད་
སྐབས་ཚོགས་འདུའི་ཐོག་སྨན་པའི་ཀུན་སྤྱོད་ཐད་ལ་ལེགས་སྤེལ་ཉེས་འགོག་
དང་ཡ་རབས་ཚུལ་ལྡན་བྱེད་དགོས་པའི་གྲོས་འགོ་བཏོན་པར་དྭངས་ལེན་ཞུ་
ཆེད་ངོས་ནས་ཆེད་མངགས་རྒྱུན་སྲོལ་བོད་ཀྱི་སྨན་པའི་ཀུན་སྤྱོད་དཔྱོད་ལྡན་
ཡིད་གསོས་ཞེས་པ་ཡིག་ཐོག་ཏུ་བཀོད་ནས་ངོ་སྤྲོད་ཞུས་པ་དེ་དག་བོད་ཀྱི་སྨན་
རྩིས་ཆེད་རྩོམ་ཕྱོགས་བསྡུས་ནང་དུ་བཀོད་ཡོད། སྤྱི་ཟླ་བཅུ་གཅིག་པའི་ཚེས་
༢༤ནས་ཚེས་༣༠བར་རྒྱལ་ཡོངས་མི་དམངས་འཐུས་ཚོགས་ནེ་པ་ལ་རྒྱལ་ལྡན་
རྒྱལ་ཁབ་ཀྱི་གདན་ཞུས་ལྟར་འཛམ་གླིང་ནང་པའི་ཆོས་ཚོགས་ཀྱི་ཚོགས་འདུར་
རྒྱལ་ཡོངས་མི་དམངས་འཐུས་མི་ཚོགས་ཆེན་གྱི་འཐུས་མི་ཚོགས་པའི་ཚོགས་
གཙོ་ཨུ་ཡོན་ཀྲང་སྐུ་གཞོན་པ་ཀུན་གཟིགས་པཎ་ཆེན་རིན་པོ་ཆེ་ལྷན་དུ་སྐུ་ཚབ་
ངོ་མ་ལྔ་ཡོད་པའི་གྲས་སུ་ངོས་རང་བཀོད་འགྲིག་གནང་ཞིང་པཎ་ཆེན་རིན་པོ་
ཆེ་དང་ལྷན་དུ་ཚེས་༢༤ཉིན་གྱི་སྔ་དྲོར་པེ་ཅིན་ནས་ཚེད་གཏོང་གནམ་གྲུར་
བསྡད་དེ་ཕྱི་དྲོ་ཀ་ཏ་མན་ཏུའི་གནམ་གྲུ་བབ་
བབས་ཐང་དུ་བདེ་འབྱོར་ཐུབ་བྱུང་།
སྐབས་དེར་ནེ་པ་ལའི་རྒྱལ་ལྡན་རྒྱལ་ཁབ་ཀྱིས་པཎ་ཆེན་རིན་པོ་ཆེས་གཙོས་
པའི་སྐུ་ཚབ་རྣམ་པར་མེ་ཏོག་གི་ཕྲེང་བ་དང་བཀྲ་ཤིས་མཇལ་དར། དུང་རྒྱ་
གླིང་། རྔ་དང་རོལ་མོ་སོགས་བཀྲོལ་ནས་ཕེབས་བསུ་ཞུ་མཁན་མང་ཚོགས་
སྟོང་ཕྲག་འགའ་ཤས་འདུག ཚེས་༢༧ཉིན་འཛམ་གླིང་ནང་པའི་ཆོས་ཚོགས་
ཀྱི་ཚོགས་འདུ་དངོས་གཞི་འཚོགས་སྐབས་པཎ་ཆེན་རིན་པོ་ཆེ་ལྷན་དུ་ང་ཚོ་སྐུ་
ཚབ་རྣམས་དགའ་སྤྲོའི་ངང་བཞུགས་པ་མ་ཟད། རིན་པོ་ཆེ་མཆོག་ནས་ཀྲུང་
ཧྭ་མི་དམངས་སྤྱི་མཐུན་རྒྱལ་ཁབ་ཀྱི་སྐུ་ཚབ་མཛད་དེ་ཚོགས་ཆེན་ཐོག་གསུང་
བཤད་གནང་བར་ཚོགས་རྭ་ཡོངས་ནས་དགའ་སྤྲོའི་ཐལ་མོའི་སྡེབས་སྒྲ་འབྲུག་
107



སྒྲ་ལྡིར་བ་བཞིན་སྒྲོག་སོང་། ཐེངས་འདིར་ནེ་པ་ལའི་སྲིད་གཞུང་ནས་མགྲོན་
ཁང་དང་སྣེ་ལེན་གང་ཅིར་ཧ་ཅང་གི་གཟབ་རྒྱས་གནང་བར་བརྟེན་བལ་ཡུལ་དུ་
སྡོད་རིང་ཤིན་ཏུ་བག་ཕེབས་པའི་ཁར་འཕགས་པ་ཤིང་ཀུན་གྱི་མཆོད་རྟེན་
སོགས་གནས་མཇལ་གྱི་གོ་སྐབས་བཟང་པོ་བྱུང་རུང་འགྲིམ་འགྲུལ་དང་སྐུ་
མགྲོན་མང་བ་སོགས་ཀྱི་རྐྱེན་པས་སྟོན་པ་སངས་རྒྱས་ཀྱི་འཁྲུངས་ཡུལ་ལུམ་
བིའི་ཚལ་ཞེས་པར་འགྲོ་མི་ཐུབ་པ་འདི་ནི་ལས་དབང་དམན་པའི་འབྲས་བུ་ཁོ་
ན་མིན་ནམ་སྙམ། ཡིན་ནའང་ཐེངས་འདིའི་འཛམ་གླིང་ནང་པའི་ཆོས་ལུགས་
ཚོགས་འདུ་བརྒྱུད་འཛམ་གླིང་ཞི་བདེའི་བྱ་གཞག་ཐོག་ཏུ་ཤུགས་རྐྱེན་བཟང་པོ་
ཐེབས་པ་དང་། ཡང་སྒོས་ཀྲུང་གོ་དང་ནེ་པ་ལའི་མཛའ་མཐུན་གྱི་འབྲེལ་བ་
སྔར་ལས་དམ་ཟབ་བྱུང་བ་འདི་ནི་སྙིང་དབུས་ནས་དགའ་མགུ་ཡི་རང་གི་
གནས་སུ་འགྱུར་བ་ནི་སྨོས་ཅི་དགོས། ངོས་རང་ཡང་རྒྱལ་ཁབ་ཀྱི་སྐུ་ཚབ་
ཚོགས་པའི་མིང་ཐོག་ནས་གོང་གསལ་གྱི་ཚོགས་འདུར་ཞུགས་རྒྱུ་བྱུང་བ་ནི་རང་
ཉིད་ཀྱི་གཟི་བརྗིད་ཚད་མེད་ཞིག་ཡིན་སྙམ་གྱི་འདུག སྤྱི་ཟླ་བཅུ་གཉིས་པའི་ཟླ་
མཇུག་ཏུ་བོད་ལྗོངས་ལ་སྒྲིག་གཞི་བཅོས་བསྒྱུར་དང་འགོ་ཁྲིད་མི་སྣ་བཀོད་སྒྲིག་
གནང་སྐབས་བོད་སྨན་གསོ་རིག་སློབ་གྲྭ་ཆེན་མོའི་ཡོན་ཀྲང་དང་ལྗོངས་འཕྲོད་
བསྟེན་ཐིང་གི་ཐིང་ཀྲང་གཞོན་པའི་གོ་གནས་བསྐོ་གཞག་བསྩལ་ཏེ་ཐིང་ཀྲང་
ལས་བཀོད་སྐབས་ངོས་ལ་ལྗོངས་ཡོངས་ཀྱི་བོད་ལུགས་གསོ་རིག་གི་ལས་དོན་
དོ་དམ་བྱེད་རྒྱུར་འགན་འཁྲི་གནང་བྱུང་།
སྤྱི་ལོ་༡༩༨༧ལོའི་སྤྱི་ཟླ་ལྔ་པ་ཙམ་གྱི་ནང་དེ་སྔོན་པཎ་ཆེན་རིན་པོ་ཆེ་
དང་ཨུ་ཡོན་ཀྲང་སྐུ་གཞོན་ང་ཕོད་ངག་དབང་འཇིགས་ཆེད་མཆོག་རྣམ་གཉིས་
ལ་ལྕགས་པོ་རི་གཞི་རྒྱ་ཆུང་ངུ་ཞིག་མི་རབས་
བས་རྗེས་མར་དྲན་གསོའི་ཆེད་དུ་དང་
108



ཏང་གི་མི་རིགས་སྲིད་ཇུས་དོན་འཁྱོལ་བྱུང་བ་མཚོན་བྱེད་གསར་རྒྱག་བྱེད་རྒྱུའི་
སྐོར་ལ་སྙན་གསེང་རིམ་པར་ཞུས་པ་དང་། དེའི་ཉེར་ལེན་ལས་བྲག་ལྷ་ཀླུ་སྒུག་
གི་རི་སྒང་དུ་སྤྱིར་བཏང་འགྲོ་གྲོན་སྒོར་ཁྲི་ཚོ་བརྒྱ་ཙམ་བཏང་ནས་ཁང་པའི་ཕྱི་
དབྱིབས་སྔོན་མ་ནང་བཞིན་ལྕོག་ཧྲིལ་ས་སེར་གྱི་མཚོན་མདོག་ཅན་དང་ནང་
དུ་འགྲེམས་སྟོན་ཁང་དང། བླ་བརྒྱུད་ཁང་། སྐུ་བརྙན་ཁང་། སྨན་ངོ་ཁང་།
སྨན་ཐང་འགྲེམས་སྟོན་ཁང་སོགས་ཡོད་པའི་ས་ཁྲ་ཟུར་བཀོད་ཀྱི་དཔལ་འབྱོར་
འཆར་འགོད་ཨུ་ཡོན་ལྷན་ཁང་ལ་སྙན་ཞུ་ཕུལ་བ་དང་སྦྲགས་ས་ཆའི་བདག་
དབང་ཐད་གྲོང་ཁྱེར་ལྷ་ས་འཛུགས་བསྐྲུན་ཅུས་ནས་མདུན་ངོས་བྲག་སྒོ་ཀགྱི་
ནས་རྒྱབ་ཕྱོགས་གྲུབ་ཐོབ་ལྷ་ཁང་བར་སྨན་རྩིས་ཁང་ལ་ས་ཆ་ཡོངས་རྫོགས་ཀྱི་
བདག་དབང་ལག་ཁྱེར་དངོས་སུ་བསྩལ་བར་བརྟེན་འཕྲལ་དུ་སྨན་ཁང་ནང་
ནས་མི་སྣ་ཁག་གཅིག་ཟུར་འཐེན་གྱིས་གྲ་སྒྲིག་ཚོགས་ཆུང་ཞིག་བཙུགས་པ་
ཡིན། དེ་རྗེས་སྤྱི་ཟླ་དྲུག་པའི་ནང་བོད་ལུགས་གསོ་རིག་སློབ་གྲྭ་ཆེན་མོའི་ཨར་
ལས་འཛུགས་སྐྲུན་གྱི་ལས་གྲྭ་དངོས་སུ་བཙུགས་པ་དང་། དེའི་དོ་དམ་གྱི་
འགན་འཁུར་གཙོ་བོ་ངོས་རང་གིས་དང་ལེན་བྱས་པ་མ་ཟད་སྨན་རྩིས་ཁང་
ནས་ཨར་ལས་ཐོག་རྒྱུས་མངའ་ཤིན་ཏུ་ཆེ་བ་ཐུབ་བསྟན་རྒྱལ་མཚན་ལགས་
དང་རྒྱ་རིགས་བློ་མཐུན་སུའུ་ཙེ་ཤིན་སོགས་ཆེད་མངགས་ཟུར་འཐེན་བྱས་ནས་
བོད་སྨན་སློབ་གྲྭ་ཆེན་མོའི་འགོ་ཁྲིད་དང་ཕྱར་བ་གྲུ་འདེགས་ཀྱི་དོན་ཆེན་འདི་
དག་ལེགས་འགྲུབ་ཡོང་བར་རང་ཉིད་ཀྱི་དོན་ཆེན་འདི་དག་ལེགས་འགྲུབ་ཡོང་
བར་གོང་རིམ་ཏང་སྲིད་ཀྱི་ཐུགས་འཁུར་རྒྱབ་སྐྱོར་འོག་རང་ཉིད་ཀྱི་འཇོན་ཐང་
དང་ནུས་ཤུགས་ཅི་ཡོད་བཏོན་ནས་ལེགས་སྐྱེས་ཕུལ་ཏེ་བོད་ལུགས་གསོ་རིག་
གི་བརྒྱུད་འཛིན་མི་སྣ་སྔ་ཙམ་གསོ་སྐྱོང་ཐུབ་ཕྱིར་འབད་པ་ཆེན་པོས་ཞབས་
109



འདེགས་འགྲུབ་པ་ཡིན། གོང་ཞུས་ཏང་སྲིད་ལས་ཁུངས་དང་དཔལ་འབྱོར་
འཆར་འགོད་ལས་ཁུངས། འཛུགས་སྐྲུན་ལས་ཁུངས་བཅས་ཀྱི་ཐུགས་འཁུར་
རྒྱབ་སྐྱོར་བླ་ན་མེད་པའི་ཉེར་ལེན་བཟ
་བཟང་པོ་ལས་ལོ་གཅིག་དང་ཕྱེད་ཙམ་ལ་
གོང་གསལ་ཨར་ལས་འཛུགས་སྐྲུན་གྱིས་ལས་འགན་ལེགས་འགྲུབ་བྱུང་སོང་།
དེ་ནས་བོད་ཟླ་དྲུག་པའི་ཚེས་བདུན་ཉིན་ལོ་རྒྱུས་ཡུན་རིང་ལྡན་ཞིང་ལག་ལེན་
ཁུངས་ལྡན་ཡིན་པའི་བདུད་རྩི་སྨན་སྒྲུབ་ཀྱི་ཕྱག་བཞེས་བར་སྐབས་ཉམས་ཆག་
སུ་འགྱུར་པ་དེ་དག་གོང་རིམ་དབུ་ཁྲིད་སྤྱི་དང་ལྷག་པར་རྒྱལ་ཡོངས་སྲིད་གྲོས་
ཀྱི་ཀྲུའུ་ཞི་སྐུ་གཞོན་འཕགས་པ་ལྷ་དགེ་ལེགས་རྣམ་རྒྱལ་རིན་པོ་ཆེའི་ཐུགས་
རྗེའི་རྒྱབ་སྐྱོར་འོག་དངོས་སུ་བཙུགས་ཐུབ་པ་དང་སྨན་སྒྲུབ་ཀྱི་ཆོ་ག་སྦྱོར་
དངོས་རྗེས་གསུམ་རྣམ་པར་དག་པའི་སྐོར་ལ་ལྕགས་རི་རིག་བྱེད་གླིང་གི་དགེ་
རྒན་ཆེན་མོ་མཁས་དབང་ཐུབ་བསྟན་ཚེ་རིང་མཆོག་གིས་དབུ་བཞུགས་སློབ་
དཔོན་མཛད་དེ་སྔོན་ཆད་ནང་བཞིན་སྨན་སྒྲུབ་སྟ་གོན་ནས་བཟུང་། མཇུག་
གི་གཏང་རག་བར་ཉིན་བརྒྱད་ཧྲིལ་པོ་འཚོགས་པའི་ཁར་སྨན་སྒྲུབ་བྱེད་ཡུལ་
བོད་སྨན་བཟོ་གྲྭ་ཁང་དུ་གཏན་འཁེལ་བྱས་ནས་ད་བར་ལོ་བརྒྱད་ཙམ་སོང་བ་
རེད། ཐེངས་འདིའི་སྨན་སྒྲུབ་བརྒྱུད་སྨན་ཁང་ཕྱི་ནང་དུ་བག་ཆགས་བཟང་པོ་
བྱུང་བ་དང་འབྲེལ་རྒྱ་ཆེའི་མང་
མང་ཚོགས་ནང་བོད་སྨན་གྱི་སྙན་གྲགས་དང་གཟི་
བརྗིད་སྔར་ལས་ཇེ་མཐོར་ཕྱིན་པའི་གཏམ་བཟང་དབྱར་གྱི་རྔ་བསངས་སྒྲོག་པ་
ལྟར་བོད་ལྗོངས་ཕྱི་ནང་ཀུན་ཏུ་ཁྱབ་པར་འགྱུར་རོ། སྨན་སྒྲུབ་བསྐྱར་གསོ་
བྱེད་རྒྱུའི་སྐོར་ལ་གོང་རིམ་ལ་སྙན་གསེང་ཞུ་རྒྱུ་དང་དུས་མཚུངས་ཆོས་པའི་ཡོ་
བྱད་དང་། དཀྱིལ་འཁོར་སྒྲོམ་གཞི་བཟོ་རྒྱུ་མཚོན་ལས་དོན་མཐའ་དག་ངོས་
རང་ནས་འགན་བླངས་ཏེ་སླད་ཕྱིན་བོད་སྨན་བཟོ་གྲྭར་ལེ་ཐོགས་མེད་པའི་ཁག་
110



ཐེག་བྱས་པར་བཟོ་གྲྭའི་ཁྲང་ཀྲང་ཐུབ་བསྟན་སྐལ་བཟང་ལགས་ཀྱི་གདུང་
ཤུགས་གཅིག་སྒྲིལ་ཐོག་ནས་རྒྱུ་ཆ་མཁོ་འདོན་དང་བསྙེན་བཀུར་ཞབས་ཏོག་ལ་
སོགས་པ་མཐུན་རྐྱེན་མཐའ་དག་སེར་སྣ་མེད་པར་གཏོང་ཕོད་གནང་སྟབས།
ད་ལྟའི་ཆར་སྨན་སྒྲུབ་ཀྱི་ཆོ་ག་ཕྱག་ལེན་དང་འདོན་རྟ་དབྱངས་ཆོས་པའི་ཡོ་
བྱད་སོགས་སྔོན་ལས་ལྡབ་འགྱུར་གྱི་སྤུས་ཀ་དག་པ་དང་ཁུངས་ལྡན་ཤ་སྟག་
ཡིན་པ་འདི་བཞིན་སྨན་གྱི་བཟོ་གྲྭའི་བྱས་རྗེས་དང་ཁྲང་ཀྲང་ལྷན་རྒྱས་ཀྱི་
ལེགས་སྐྱེས་ཆེན་པོ་ཞིག་ཡིན། སྤྱི་ཟླ་བདུན་པའི་ཚེས་བཅོ་ལྔ་ཉིན་སླར་ཡང་
གཟི་བརྗིད་ངང་ནས་རྒྱལ་ཁབ་ཚན་རིག་ལག་རྩལ་ཨུ་ཡོན་ལྷན་ཁང་ནས་ཁོ་
བོར་ལེགས་སྐྱེས་མངོན་གསལ་ཡོད་པའི་རྒྱལ་ཁབ་རིམ་པའི་ཆེད་ལས་མཁས་
ཅན་གྱི་མཚན་སྙན་གནང་བ་འདི་ནི་ཏང་དང་སྲིད་གཞུང་གིས་མེས་རྒྱལ་བོད་
ལུགས་གསོ་རིག་ལ་མཐོང་ཆེན་གནང་བའི་མཚོན་རྟགས་ཞིག་ཡིན་ལ་བོད་
ལུགས་གསོ་རིག་ལས་དོན་གནང་མཁན་ཡོངས་ཀྱི་གཟི་བརྗིད་ཞིག་ཀྱང་རེད།
སྔ་ལོ་སྨན་ཐང་ཚོན་ཁྲ་ཅན་བོད་རྒྱ་ཡིག་རིགས་གཉིས་ཀྱི་ཐོག་ནས་པར་བསྐྲུན་
བྱས་རྗེས་བོད་ཀྱི་གསོ་རིག་གི་སྙིང་བཅུད་ལྡན་པའི་ནང་དོན་ཕུན་སུམ་ཚོགས་
པོ་ཡོད་པར་རྒྱ་ཁྱབ་ཀྱི་ཀློག་པ་པོ་མི་ཉུང་བ་ཡིད་དབང་འཕྲོག་སྟེ་བསྔགས་
བརྗོད་ཀྱི་མེ་ཏོག་ལན་བརྒྱར་གཏོར་བ་དང་དུས་མཚུངས་བོད་རྒྱ་ཡིག་རིགས་
གཉིས་ཀྱི་རྨང་གཞི་བཟང་པོའི་སྟེང་དུ། ཡང་བསྐྱར་བོད་དབྱིན་ཤན་སྦྱར་གྱི་
དཔེ་དེབ་ཞིག་འདོན་དགོས་པའི་ཐུགས་རེ་གནང་མཁན་མང་དག་བྱུང་བར་
བརྟེན་གང་མགྱོགས་ཅི་མགྱོགས་ཀྱིས་འབྲེལ་ཡོད་མི་སྣ་བཙལ་འཚོལ་བྱས་པའི་
མཐར་ཀྲུང་གོའི་ཀྲུང་དབྱིའི་ཞིབ་འཇུག་ཁང་གི་མཁས་དབང་ཚས་ཅིང་ཕུང་
འོས་ཞིང་འཚམས་པར་མཐོང་ནས་ཁོང་དང་ངོས་གཉིས་མཉམ་ལས་བྱེད་རྒྱུ་
111



དང། དེ་མིན་གྱི་མཐུན་རྐྱེན་མཐའ་དག་ལྗོངས་སྨན་རྩིས་ཁང་ནས་མཁོ་སྤྲོད་
བྱེད་རྒྱུ་ཡིན་ཚུལ་བཤད་དེ་སྔ་ལོ་སྤྱི་ཟླ་བརྒྱད་པར་ཆེད་མངགས་པེ་ཅིན་ནས་
ཚས་ཅིང་ཕུང་གདན་ཞུ་བྱས་ཏེ་ལྷ་སར་ཟླ་བ་གཉིས་མ་ཟིན་ཙམ་ལ་གཙོ་ཆེ་བའི་
ཐང་གའི་པར་རིས་ཀྱི་ནང་དོན་དང་གོ་དོན་ལེན་ཕྱོགས་སྐོར་ལ་དོགས་བཅོས་
མང་དག་ལ་འདྲི་བ་དྲིས་ལན་གྱི་སྒོ་ནས་རང་བློས་གང་དཔོགས་ལྷུག་པོར་ཞུས་
པར་བརྟེན་ལོ་གཅིག་ནང་དུ་བོད་དབྱིན་ཤན་སྦྱར་གྱི་སྨན་ཐང་ཚོན་ཁྲ་ཅན་གྱི་
དཔར་གཞི་ངོ་སྤྲོད་བྱེད་རྒྱུའི་ལས་འགན་ཆ་ཚང་ལེགས་གྲུབ་ཐུབ་པའི་ཁར།
བོད་ལྗོངས་མི་རིགས་དཔེ་སྐྲུན་ཁང་ལ་རེ་འདུན་ཞུས་ཏེ་དངོས་སུ་དཔེ་བསྐྲུན་
བྱ་རྒྱུར་འབུལ་ཐུབ་པ་བྱུང། དེའི་སྐོར་ལ་གསལ་པོ་ཞུས་ན་རང་ཉིད་དབྱིན་
ཡིག་གི་ཤེས་ཚད་གང་ཡང་མེད་རུང་འབྲེལ་ཡོད་མཁས་པ་མང་པོས་སྐུལ་ལྕག་
གནང་བ་དང་། རང་ཉིད་སྨན་ཐང་སྐོར་ལ་ཆ་རྒྱུས་ཅུས་ཟད་ཆེ་བའི་དབང་
གིས་ཕན་ཚུན་མཉམ་ལས་བྱས་ན་དོན་ཆེན་འདི་བཞིན་མ་འགྲུབ་པ་མེད་པར་
མཐོང་སྟེ་ཚས་ཅིང་ཕུང་ལ་སྐུལ་མ་དང་རོགས་སྐྱོར་ཤུགས་ཆེན་ཞུ་རྒྱུ་སོགས་
བོད་ཀྱི་ཆ་རྐྱེན་ལ་དཔགས་ནས་སྤྲོ་སེམས་ཆེ་ཞིང་བསམ་པ་རྣམ་དག་གིས་སྣེ་
ལེན་ཞུས་པར་བརྟེན་གོང་གསལ་བོད་དབྱིན་ཤན་སྦྱར་གྱི་སྨན་ཐང་ཚོན་ཁྲ་ཅན་
འདི་བཞིན་པར་བསྐྲུན་ཐུབ་པའི་གནས་ལུགས་དེ་ལྟར་དང་བཤད་མ་ཐག་པའི་
བོད་དབྱིན་ཤན་སྦྱར་གྱི་ཚོན་ཁྲ་ཅན་གྱི་སྨན་ཐང་དཔར་འདེབས་བྱས་ནས་
བཟུང་རྒྱལ་སྤྱིའི་ཐོག་སྐད་གྲགས་ཆེ་བ་དེས་མེས་རྒྱལ་གསོ་རིག་ནོར་བུའི་བང་
མཛོད་ནང་དུ་གཟི་བརྗིད་འོད་སྟོང་འབར་བའི་ནོར་བུ་རྩ་ཆེན་འདི་ལྟ་བུ་མཐོང་
དུས་ངོ་མཚར་དང་ཡ་མཚན་ཧ་ལས་པའི་བསམ་ཚུལ་ཤོད་པའི་ཁར་ད་ཆ་བོད་
དབྱིན་སྨན་ཐང་གི་དཔེ་དེབ་འདི་བཞིན་ཉོ་མཁན་མང་བས་པར་འདེབས་
112



གཉིས་པ་བྱེད་དགོས་པའི་དུས་སུ་སླེབས་ཡོད།
དེ་སྔ་བོད་ལྗོངས་དཔེ་བསྐྲུན་ཁང་ནས་གཙོ་འགན་བཞེས་ཏེ་བཏོན་པའི་
དུས་དེབ་ཁ་བྱང་ཉི་གཞོན་ཞེས་པར་ཁོ་བོས་བོད་ཀྱི་སྨན་རྫས་སྐོར་གྱི་ལོ་རྒྱུས་
འཕེལ་རྒྱས་ངོ་སྤྲོད་བྱེད་ཆེད་རྩོམ་ཡིག་ཐེངས་འགའ་ཕུལ་བ་དང་། མི་རིང་
བར་གོང་གསལ་ཉི་གཞོན་དུས་དེབ་འདོན་མཚམས་བཞག་པར་བརྟེན་འཕྲོ་
མཐུད་ཀྱི་རྩོམ་ཡིག་འབྲི་རྒྱུའང་དེ་མུར་ལུས་ཤིང་རྗེས་སུ་བོད་རིག་པའི་སློབ་
ཚོགས་དབུ་བརྙེས་པའི་ཚོགས་ཆེན་ལ་འབུལ་ཆེད་སླར་ཡང་བོད་ཀྱི་སྨན་རྫས་
རིག་པའི་ལོ་རྒྱུས་འཕེལ་རྒྱས་སྐོར་ལ་ཞིབ་འཇུག་དང་འབྲེལ་ཡོད་ཡིག་རིགས་མི་
ཉུང་བ་མཇལ་བའི་གོ་སྐབས་ཐོབ་སྟེ་ཕྱི་རབས་ན་གཞོན་ཚོའི་ཆེད་དུ་འགོ་བརྗོད་
ལ་《བོད་ཀྱི་སྨན་རྫས་རིག་པའི་འབྱུང་ཚུལ་དང་འཕེལ་རྒྱས་སྐོར་ལ་རགས་ཙམ་
བརྗོད་པ་གཞོན་ནུ་ཀུན་ཏུ་དགའ་བའི་གཏམ་》ཞེས་བྱ་བ་རྩོམ་སྒྲིག་ཞུས་པ་དེ་
དག་བོད་རིག་པའི་གྲོས་མོལ་ཚོགས་འདུའི་ཆེད་རྩོམ་གཅེས་བསྡུས་ནང་དུ་
འགོད་གནང་མཛད་འདུག རྩོམ་ཡིག་འདི་ནི་སྔོན་ཆད་མ་བྱུང་བ་ལྟ་བུ་དང་
ནང་དོན་གཞན་ལས་ཁྱད་དུ་འཕགས་པ་མིན་རུང་། སྨན་རྫས་ཁོ་ནའི་ལོ་རྒྱུས་
སྐོར་གྱི་ཤེས་བྱ་ཕྱོགས་གཅིག་ཏུ་སྡེབ་ནས་ཕྱི་རབས་བློ་གསལ་རྣམས་པ་ཚོས་
བལྟ་བདེ་སྤྱོད་བདེ་ཡོང་ཕྱིར་དྭངས་བའི་སྐུལ་སློང་གིས་དུས་ཚོད་ཞར་ཞོར་ལ་
བྲིས་པ་ཡིན་པས་ལེགས་ཚོགས་མཆིས་ཚེ་གསོ་རིག་བསྟན་པའི་སྲི་ཞུ་འགྲུབ་རྒྱུ་
ཁོ་ནར་བསམ་ནས་བྲིས་པ་ལགས། དེ་བཞིན་སྟོད་ལུགས་ཀྱི་སྲོལ་གཏོད་
མཛད་པ་པོ་གོང་སྨན་དཀོན་མཆོག་བདེ་ལེགས་དེའི་སློབ་མ་དཀོན་མཆོག་ཕན་
དར་གྱི་རྣམ་ཐར་སྐོར་སྡེ་སྲིད་ཁོག་འབུགས་ནང་དུ་གནད་བསྡུས་ཙམ་ལས་
འགོད་གནང་མཛད་མེད་པ་དེའི་སྐོར་ཁ་སྐོང་ཞིག་བྱུང་ན་ཅི་མ་རུང་སྙམ་པའི་
113



འདུན་པ་ཡོད་སྐབས་སྟེས་དབང་སྟབས་ལེགས་ལྟ་བུས་རང་རེའི་སྨན་ཁང་གི་
དཔེ་མཛོད་ཁང་དུ་དཀར་ཆག་ཞིབ་བལྟ་བྱེད་སྐབས་གོང་སྨན་ཕན་དར་གྱི་རྣམ་
ཐར་རྒྱས་པ་བྲིས་མ་ཞིག་ལག་འབྱོར་བྱུང་ཞིང་དེ་འཕྲལ་རྣམ་ཐར་ཡོངས་རྫོགས་
འགོ་ནས་མཇུག་བར་བལྟས་རྗེས་དཔོན་སློབ་དམ་ཚིག་གཙང་མའི་གསུངས་
གྲོས་དང་ཁྱད་པར་སྣོད་ལྡན་གཅིག་ལས་གཅིག་བརྒྱུད་ཀྱི་གཞུང་དང་མན་ངག་
ལག་ལེན་མཐའ་དག་བརྒྱུད་སྤྲོད་གནང་བ་དེ་དག་ཡིག་ལམ་ནས་མཐོང་བྱེད་
མདུན་དུ་གསལ་སྐབས་རང་ཉིད་ཀྱི་སློབ་དཔོན་དམ་པའི་བཀའ་དྲིན་དྲན་པ་
དང་བརྒྱུད་པའི་བྱིན་རླབས་འཇུག་ཕྱིར་གོང་སྨན་དཀོན་མཆོག་ཕན་དར་གྱི་
མཛད་རྣམ་ཕྱོགས་བསྡུས་ཞིག་རྩོམ་སྒྲིག་ཞུས་ནས་རྒྱ་ཆེའི་སྨན་པ་ཚོར་གོང་
སྨན་དཀོན་མཆོག་ཕན་དར་གྱི་མཛད་བཟང་བླ་ན་མེད་པར་སློབ་སྦྱོང་དང་
ཉམས་ཐག་ནད་པའི་སྲོག་གི་དཔུང་གཉེན་དམ་པར་འགྱུར་ཆེད་བོད་ལྗོངས་
ཞིབ་འཇུག་གི་དུས་དེབ་ལ་འགོད་རྒྱུར་ཕུལ་ནས་དུས་དེབ་ཐོག་གྲགས་ཅན་མི་
སྣའི་ལེ་ཚན་ནང་དུ་འཁོད་འདུག གཞན་ཡང་ལོ་འདི་ནང་ཀྲུང་གོའི་ཀྲུང་
དབྱིའི་ལོ་དུས་རྩོམ་སྒྲིག་ཨུ་ཡོན་ལྷན་ཁང་གི་ཨུ་ཡོན་ལ་གདན་ཞུའི་ལག་མཁྱེར་
གནང་བྱུང། དེ་སྔའི་སྲོལ་རྒྱུན་ལྟར་སྤྱི་ལོ་༡༩༨༩ལོ་ནས་སྤྱི་ལོ་༢༠༠༠བར་གྱི་
ལོ་ཐོའི་ནང་དོན་གཙོ་བོ་སྔ་བསྡུས་དང་གཟའ་སྔ་དལ་མྱུར། དེ་བཞིན་སྒྲ་ཅན་
སོགས་འབྱུང་འགྱུར་ལེ་ཐོ་འདོན་རྒྱུར་མཁོ་བའི་ས་རིས་ཆ་ཚང་རྒྱབ་དུས་སྨན་
རྩིས་ཁང་གནམ་རིག་སྐར་རྩིས་ཞིབ་འཇུག་ཁང་གི་སྣེ་ཁྲིད་དེ་གཞིས་རྩེ་དང་།
ལྷོ་ཁ། ནག་ཆུ། མངའ་རིས། ཆབ་མདོ་བཅས་པའི་རྩིས་པ་རྒན་གཞོན་ཁྱོན་
བསྡོམས་མི་གྲངས་སྐོང་འགུགས་བྱས་ནས་དུས་ཡུན་ཟླ་བ་དྲུག་གི་རིང་གོང་
གསལ་ལོ་བཅུའི་ལེ་ཐོའི་རྨང་གཞི་ལེགས་པར་གཏིང་ཐུབ་པ་མ་ཟད་ཐེངས་
114



འདིའི་མཉམ་འཛོམས་བརྒྱུད་ནས་གསར་སྐྱེས་གཞོན་ནུ་རྩིས་པ་ཁག་གཅིག་
འཚར་ལོངས་དང་སྦྱོང་བརྡར་བྱེད་རྒྱུར་ཕན་ཐོགས་ཆེན་པོ་ཐོན་ཡོད། སྐབས་
དེར་རྩིས་པ་རྣམས་འདུ་འཛོམ་བྱེད་རྒྱུའི་སྐོར་ལ་ཞུས་ན་རང་ཉིད་རྩིས་རིག་
དཀར་ནག་སྦྱངས་འབྲས་ཐོན་རྗེས་སྤྱི་ལོ་ ༡༩༤༧ལོར་སློབ་དཔོན་མཁྱེན་རབ་
ནོར་བུས་དབུ་འཛིན་མཛད་དེ་ལོ་བཅུའི་ལེ་ཐོ་རྩིས་རྒྱག་ཆེད་དུ་རྒྱ་ཁྱབ་རྫོང་
ཁག་དང་དགོན་སྡེ་ཁག་སྨིན་འགྲོལ་གླིང་། མཚུར་ཕུའི་རྩིས་པ་སོགས་ཚུད་
པའི་མི་གྲངས་ཉི་ཤུ་ལྷག་ཙམ་གྱིས་ཟླ་བ་གཉིས་ཙམ་རིང་སྔ་སྒྲ་བཟའ་སྔ་སོགས་
ཆ་ཚང་རྩིས་ནས་སྨན་རྩིས་ཁང་ལ་ལེགས་འབུལ་ཞུས་པ་ལྟར་ད་ལམ་ངོས་ནས་
མ་འོངས་ལོ་བཅུའི་ལེ་ཐོ་རྣམ་པར་དག་པ་ཡོང་རྒྱུར་དམིགས་སྟེ་ས་གནས་ཁག་
གི་རྩིས་པ་རྣམས་གདན་འདྲེན་ཞུ་དགོས་པའི་རྒྱུ་མཚན་དེ་ལྟར་ཡིན།
སྤྱི་ལོ་ ༡༩༨༨ལོའི་སྤྱི་ཟླ་གཉིས་པའི་ནང་སླར་ཡང་ངོས་རང་སྐབས་
བདུན་པའི་རྒྱལ་ཡོངས་མི་དམངས་འཐུས་མི་ཚོགས་ཆེན་གྱི་ འཐུས་མིར་
འདེམས་ཐོན་བྱུང་བ་དང་ལོ་དེའི་ཟླ་བ་༣ཚེས་༥ཉིན་རྒྱལ་ཡོངས་མི་དམངས་
འཐུས་ཚོགས་བོད་ཀྱི་སྐུ་ཚབ་ཚོགས་པ་དང་མཉམ་དུ་གཟི་བརྗིད་ལྡན་པའི་ངང་
རྒྱལ་ས་པེ་ཅིན་ལ་སྐབས་བདུན་པའི་མི་དམངས་འཐུས་ཚོགས་ལ་ཞུགས་པ་
དང་། སྐབས་དེའི་ཚོགས་ཆེན་གྱི་གྲོས་རིམ་ལྟར་ཙུང་ལི་ལི་ཉུང་གིས་གནང་
བའི་སྲིད་གཞུང་ལས་དོན་སྐོར་གྱི་སྙན་ཞུ་དང་། དེ་བཞིན་ནོར་སྲིད་པུའུ་ཀྲང་།
དཔལ་འབྱོར་འཆར་གཞི་ལྷན་ཁང་གི་ཀྲུའུ་རེན་སོགས་ཀྱིས་གནང་བའི་སྙན་
ཞུར་ཉན་འཇོག་དང་འབྲེལ་འཐུས་མི་སོ་སོས་གོང་གསལ་སྙན་ཞུ་རྣམས་ལ་ཟབ་
ནན་གྱི་གྲོས་བསྡུར་དང་བསམ་འཆར་ལྷུག་པོར་གསུངས་པ་དང་། དེ་དག་
ནང་འཕྲོད་བསྟེན་ལས་དོན་སྐོར་གྱི་གནས་ཚུལ་ལ་ཁོ་བོས་གང་ཤེས་ཀྱི་རིམ་པ་
115



གོང་མར་རེ་འདུན་དང་བསམ་འཆར་ཅི་ཡོད་ཞུས་པ་མ་ཟད། ལྷག་པར་བོད་
ཀྱི་ཞིང་འབྲོག་ཁུལ་དུ་དམངས་གཙོའི་བཅོས་བསྒྱུར་བྱས་པའི་རྗེས་སུ་གསོ་སྐྱོང་
གནང་བའི་རྫོང་དང་ཆུས་སོགས་ཀྱི་འཕྲོད་བསྟེན་མི་སྣ་མང་དག་ཞིག་ངལ
་ངལ་རྩོལ་
དམིགས་ཚད་དོན་འཁྱོལ་མ་བྱུང་བའི་དབང་གིས་ལས་བཟོ་ངོ་མར་འགྱུར་མ་
ཐུབ་པ་དང་ཡུན་རིང་གླ་པ་ལྟ་བུ་ཆགས་ནས་ཁོང་ཚོའི་ཕོགས་ཐོབ་དང་འཚོ་
བའི་ཡོང་ཁུངས་དཀའ་ངལ་ཤིན་ཏུ་ཆེ་བ་དེས་འཕྲོད་བསྟེན་མི་སྣའི་ལས་ཀའི་
ཧུར་བརྩོན་རང་བཞིན་ལ་ཤུགས་རྐྱེན་ངན་པ་ཐེབས་པའི་ཁར། ཞིང་འབྲོག་ས་
ཁུལ་གྱི་སྨན་པ་དཀོན་པ་དང་སྨན་ཉུང་བའི་རྣམ་པར་འགྱུར་ལྡོག་གཏོང་རྒྱུར་དེ་
བས་ཕན་པ་མེད་པ་ཡིན་སྟབས་རྒྱལ་ཁབ་ངལ་རྩོལ་མི་དོན་པུའུ་ནས་ཆེད་
མངགས་བོད་ཀྱི་ཞིང་འབྲོག་ས་ཁུལ་གྱི་འཕྲོད་བསྟེན་པ་ཆིག་སྟོང་མ་ཟིན་ཙམ་
ཡོད་པ་ཐག་གཅོད་ཡོང་ཆེད་ཁྲིམས་ལུགས་ཀྱི་ནུས་པ་ཡོད་པའི་བསམ་གྲོས་
ཤོག་ལྷེ་ཚོགས་ཆེན་ནས་འགྲེམས་སྤེལ་གནང་བ་དེའི་ནང་བཀོད་ནས་ཕུལ་བ་
ཡིན།
སྤྱི་ལོ་ ༡༩༨༨ལོའི་ཟླ་བ་བཞི་པ་ཙམ་ལ་དེ་སྔོན་རིག་གནས་གསར་
བརྗེའི་སྐབས་རྙིང་པ་བཞི་ལ་བརྩིས་ནས་གཏོར་སྐྱོན་བཏང་བའི་གྲས་ནས་
ཉམས་གསོ་དང་གསར་བཞེངས་བྱེད་རྒྱུའི་ཁོངས་སུ་གོས་ཐང་གི་སྨན་བླ་བདེ་
གཤེགས་བརྒྱད་དང་། ཞང་བློན་དམ་ཅན་སྡེ་དགུའི་ཞལ་ཐང་བཞེངས་འ
ཚུགས་པ་དང་སྦྲགས་སྤྱི་ཚོགས་སྟེང་ནས་གོས་ཐང་འཚེམ་བཟོ་མཁས་ཅན་ཆེན་
མོ་སྤེན་པ་ལགས་དང་ལྷ་བྲིས་ཆེན་མོ་བསྟན་འཛིན་ལགས་སོགས་མི་གྲངས་ཁ་
ཤས་སྨན་ཁང་དུ་གདན་ཞུ་བྱས་ཏེ་སྨན་པ་འཇམ་དཔལ་རྒྱ་མཚོ་དང་བསྟན་
འཛིན་རབ་རྒྱས་གཉིས་ལ་གཙོ་བོའི་ལས་འགན་སྤྲད་པ་བདེ་བླག་ངང་ལེགས་
116



འགྲུབ་ཐུབ་པ་བྱུང་། ཡང་སྒོས་སྨན་བླ་བདེ་གཤེགས་བརྒྱུད་ཀྱི་གོས་ ཐང་
བཞེངས་སྐབས་གོས་ཆེན་རྙིང་མ་རྩ་ཆེན་མང་དག་ཞིག་ཁྲེང་ཀོན་ཆུས་མི་
རིགས་ལག་ཤེས་བཟོ་ལས་ཀུང་སིའི་ཤུགས་ཆེན་རྒྱབ་སྐྱོར་དངཐ་ན་གྲོང་
ཁྱེར་ཟློས་གར་ཚོགས་པ་དང་། དམག་ཁུལ་ཁང་རིག་རྩལ་ཚོགས་པ། ཞོལ་ལྷ་
མོ་ཚོགས་པ། འབྲས་སྤུངས་དགོན་པ། གཙུག་ལག་ཁང་བཅས་པས་ཀྱང་གོས་
ཆེན་ཆེ་ཆུང་ཅི་རིགས་རིན་གོང་དམའ་པོའི་ཐོག་ནས་རྒྱབ་སྐྱོར་རོགས་རམ་
གནང་བ་རྣམས་ཀྱི་མཐུ་ལས་དེང་གི་ཆར་སྨན་བླ་བདེ་གཤེགས་བརྒྱད་ཀྱི་གོས་
གཤམ་རྣམས་དེ་སྔོན་ལས་སྤུས་ཀ་ལེགས་པའི་དགེ་མཚན་ཡོད་པ་ཀུན་གྱི་
མཐོང་ཆོས་སུ་འགྱུར་པ་དེ་ལྟར་ཡིན། དུས་སྐབས་དེ་དང་བསྟུན་ནས་རང་
རེའི་སྨན་གཞུང་དང་འབྲེལ་བ་ཆེན་པོ་ཡོད་པ་མཁའ་འགྲོའི་གཙོ་མོ་དཔལ་ལྡན་
ཕྲེང་བ་དང་མི་དབང་སངས་རྒྱས་རྒྱ་མཚོ་རྣམ་གཉིས་ཀྱི་གོས་ཐང་བཞེངས་ནས་
གསོ་རིག་བསྟན་པ་རྒྱས་ཞིང་འགྲོ་ཕན་ཡར་ཟླའི་དཔལ་ལ་འགྲན་ཆེད་གསོལ་བ་
སྨོན་ ལམ་གྱི་མཚམས་སྦྱོར་བཟང་པོ་སྔར་སྲོལ་ཇི་ལྟ་བ་བཞིན་ཆད་ལུས་མེད་
པར་སྲི་ཞུ་ཞུས་པ་སོགས་རྣམ་དཀར་གྱི་ལེགས་ཚོགས་བྱ་བའི་ནང་གཞུང་གྲོན་
མཛད་མེད་གནང་བའི་བཀའ་དྲིན་ཡིན་ཀྱང་། ཐོག་མའི་ཇུས་འགོད་བྱེད་རྒྱུ་
དང་། བར་དུ་རྒྱུ་ཆ་བཙལ་འཚོལ། ཐ་མར་འགན་འཁྲི་ལ་སོགས་ཁག་ཐེག་
བྱེད་མཁན་གཙོ་བོ་ལྟ་བུ་འགྱུར་ཡོད་པས། དེ་ལ་བརྟེན་ནས་ཞལ་ཐང་གི་སྔ་
ཕྱིའི་ལས་གྲྭའི་གནས་ཚུལ་ཇི་ཡིན་གསལ་བཤད་ཞུས་པ་འདི་ལ་མཁྱེན་ལྡན་
ཆོས་དགོངས་འཇགས་མ་ནོར་བ་ཅི་ནས་འཚལ་ལོ། མ་གཞི་རང་སྐྱོང་ལྗོངས་
དབུ་བརྙེས་ནས་ལོ་ངོ་ཉི་ཤུ་འཁོར་བའི་རྟེན་འབྲེལ་གྱི་སྐབས་དང་། དེ་རྗེས་
བོད་སྨན་དར་རྒྱས་ཀྱི་ཚོགས་འདུའི་སྐབས་སུ་སྒོ་བསྟེན་བཀྲམ་སྟོན་ཁང་དང་
117



དཔེ་མཛོད་ཁང་གཉིས་ཅུང་ཟད་ཆ་ཚང་ཙམ་དང་གོ་རིམ་ཡོད་པ་ཞིག་བྱུང་
རུང་། མུ་མཐུད་ཁ་སྐོང་ལེགས་བསྒྲིགས་བྱེད་རྒྱུའང་མི་ཉུང་བ་ཞིག་ལྷག་ཡོད་
པས། ད་ལམ་སྨན་ཁང་གི་དཔེ་མཛོད་ཁང་དུ་བཞུགས་པའི་སྨན་རྩིས་གཙོ་
འགྱུར་གྱི་ཕྱག་དཔེ་རྣམས་ལ་དཀར་ཆག་རྒྱས་པ་ཞིག་དགོས་གལ་ཆེ་བར་མཐོང་
སྟེ་མཁས་དབང་དགེ་རྒན་ཚུལ་ཁྲིམས་རྒྱལ་མཚན་མཆོག་ལ་དམིགས་བསལ་གྱི་
རེ་འདུན་ཞུས་ནས་ཁྱོན་དུས་ཡུན་ཟླ་བ་ལྔ་ལྷག་ཙམ་ལ་ལེགས་པར་འགྲུབ་པ་
དང་དེ་བཞིན་ཐོག་བརྩེགས་གསུམ་པའི་འགྲེམས་སྟོན་ཁང་ནང་བོད་ལུགས་
གསོ་རིག་གི་ཁྱད་ཆོས་ཡོད་པའི་སྨན་ཁུག་རྙིང་པ་དང་། སྨན་ཐུར། མེ་ཏེལ།
གཙགས་བུ་སོགས་སྒྲིག་བཤོམས་བྱས་པའི་སྟེང་ལོ་རྒྱུས་ཡུན་རིང་ཡོད་པའི་སྨན་
དཔེ་རྙིང་པ་ཁག་གཅིག་ཀྱང་བཀྲམ་སྟོན་བྱས་པ་དེས་བལྟ་སྐོར་ལ་ཕེབས་
མཁན་རྒྱལ་ཁབ་ཕྱི་ནང་གི་སྐུ་མགྲོན་དང་ཡུལ་བསྐོར་སྤྲོ་འཆམ་གནང་མཁན་
སོགས་ཀྱི་བོད་ལུགས་གསོ་རིག་གི་དམིགས་བསལ་ཁྱད་ཆོས་དང་ལོ་རྒྱུས་ཡུན་
རིང་ལྡན་པའི་དོན་དངོས་ཐོག་ནས་གསལ་བཤད་ཐུབ་པའི་དགེ་མཚན་ཐོན་
སོང་། ཟླ་༦ཚེས་༡ཉིན་སྨན་ཁང་ནང་གི་ན་
ང་གི་ན་གཞོན་སྨན་པ་ཁག་གཅིག་གིས་རེ་
བ་བཏོན་པ་ལྟར་དུས་ཡུན་རིང་པོའི་རིང་ཁྲིད་རྒྱུན་སྤེལ་རྒྱུར་ལུས་པའི་ནང་
ནས་མི་དབང་སངས་རྒྱས་རྒྱ་མཚོས་རབ་བྱུང་བཅུ་གཉིས་པའི་ཆུ་ལུག་སྟེ་སྤྱི་ལོ་
༡༨༠༣ལོར་མཛད་པའི་《དཔལ་ལྡན་གསོ་བ་རིག་པའི་ཁོག་དབུགས་བཻཌཱུརྱ་
མེ་ལོང་དྲང་སྲོང་དགྱེས་པའི་དགའ་སྟོན་》ཞེས་བྱ་བ་ཁོ་བོར་སློབ་དཔོན་གོང་
མའི་ཁྲིད་རྒྱུན་ཡོད་པ་དེ་དག་བརྒྱུད་སྤེལ་བྱེད་རོགས་ཞེས་ནན་བཤད་བྱས་པར་
དགོས་པ་རྒྱུ་མཚན་ཆེ་བར་མཐོང་སྟེ་རང་ཉིད་ཀྱི་གང་ ཤེས་ཁྱོན་སྨན་སློབ་
བརྒྱད་ཅུ་ཙམ་ལ་ཟླ་བ་དྲུག་བདུན་ཙམ་རིང་གཟའ་འཁོར་རེའི་ནང་ཉིན་གསུམ་
118



གྱི་ངལ་གསོའི་དུས་ཚོད་བེད་སྤྱད་ནས་འགོའི་མཆོད་བརྗོད་དང་། རིག་པའི་
གནས་ལྔ་ལ་སློབ་དགོས་པའི་རྒྱུ་མཚན། གསོ་རིག་སྐབས་གསུམ་གྱི་ཡུལ་དུ་
དར་ཚུལ། འཕགས་ཡུལ་དུ་དར་ཚུལ། གངས་ཅན་བོད་ཀྱི་ཡུལ་དུ་དར་ཚུལ།
རྒྱལ་པོ་ལྷ་ཐོ་ཐོ་རི་སྐབས་ཀྱི་སྨན་པ་དུང་གི་ཐོར་ཅོག་ནས་བཟུང་སྡེ་སྲིད་རིན་པོ་
ཚེའི་བར་གྱི་སྨན་པ་མཁས་པ་རྒྱུན་མི་ཆད་པ་འབྱོན་ཚུལ་དང། དེ་དག་གི་
མཛད་རྗེས་ཇི་ལྟར་འཇོག་གནང་མཛད་པའི་ཚུལ། མཐར་སོ་ཐར་བྱང་སེམས་
སོགས་ཀྱི་བསླབ་སྡོམ། སྨན་པའི་ཀུན་སྤྱོད་སྐོར་བསླབ་བྱ་ཟུང་འབྲེལ་དང་
བཅས་པ་གཅིག་ནས་དཔེ་ཁྲིད་བྱ་རྒྱུ་དང་། གཉིས་ནས་མཆན་བུ་གསལ་
བཤད་ཀྱི་ཡིག་ཐོག་ལ་འགོད་པ། གསུམ་ནས་དོགས་བཅོས་བྱས་ རིགས་
རྣམས་དཔྱད་གཞིའི་ཡིག་རིགས་བཙལ་འཚོལ། ཐ་ན་མཁས་དབང་དགེ་རྒན་
ཚུལ་ཁྲིམས་རྒྱལ་མཚན་མཆོག་སོགས་ལ་བཀའ་དྲི་བཀའ་སློབ་ཞུས་ཏེ་ཚིག་
འགྲེལ་རྒྱས་བཤད་རྔོ་ཐོགས་པ་ཞིག་མ་བྱུང་རུང་བརྒྱུད་པའི་རླབས་ཀྱི་དྲོད་མ་
ཡལ་བ་དང་། མ་དག་རྒྱུན་འབྱམས། རང་བཟོའི་དྲི་མའི་ལྷད་སྐྱོན་གྱི་མ་
འགོས་པར་གང་ཐུབ་ཅི་ཐུབ་བྱས་པ་དེའི་འབྲས་བུར་བཤད་ཁྲིད་བྱེད་རིང་ཕྱི་
ནང་ཀུན་གྱི་བར་ཆད་དང་ཉི་འཚེའི་རིགས་མ་བྱུང་བ་མ་ཟད་རང་ཅག་ཕན་
ཚུན་རྗེས་སུ་ཡི་རང་དང་མངོན་པར་བསྟོད་པའི་གནས་དུས་བཟང་པོ་དེ་འདྲ་
བ་བསམ་ཡུལ་ལས་འདས་པ་ཞིག་བྱུང་བའི་ཁར། སྡེ་སྲིད་ཁོག་འབུགས་ཀྱི་
ཁྲིད་རྒྱུན་འདི་ཉིད་ལྷ་ལྡན་སྨན་རྩིས་ཁང་དུ་རྩ་བ་ཚུགས་པ་དང། ལོ་འདབ་
རྒྱས་པ། མེ་ཏོག་དང་འབྲས་བུ་གཡུར་དུ་ཟ་བ་ཐོབ་རྒྱུར་ཕན་ཐོགས་ངེས་ཅན་
བྱུང་། དུས་དེ་དང་ཕྱོགས་མཚུངས་སྨན་ཁང་ལས་བཟོ་ཡོངས་ལ་ཡ་རབས་
ཚུལ་ལྡན་དང་ཞེ་ས་གུས་འདུད་སྐོར་ལ་བར་སྐབས་ཉམས་སྨད་དུ་འགྱུར་བ་
]
119



བསྐྱར་གསོ་ཡོང་ཆེད་བོད་ལྗོངས་སྲིད་གྲོས་ནས་ཆེད་མངགས་ལྷ་སྨོན་བསོད་
ནམས་ལྷུན་གྲུབ་མཆོག་དང་། བཤད་སྒྲ་དགའ་ལྡན་དཔལ་འབྱོར་མཆོག
བདེ་བ་ཤར་རིན་ཆེན་ལགས། ཆབ་རྫོང་བཀྲ་ཤིས་རྡོ་རྗེ་ལགས་བཅས་པས་ཀླུ་
སྒྲུབ་སྐྱེ་བོ་གསོ་ཐིགས་དང་རྒྱལ་བ་ལྔ་པས་མཛད་པའི་《བསླབ་བྱ་མུ་ཐི་ལིའི་
ཕྲེང་བ་ཟླ་བ་འབུམ་ཕྲག་འཆར་བའི་རྫིང་བུ་》སོགས་ཀྱི་ནང་ནས་གནད་འགག་
ཆེ་རིགས་སློབ་ཁྲིད་བཀའ་དྲིན་བསྐྱངས་པ་དང་། དེ་གའི་མུར་རང་ཅག་གསོ་
བ་རིག་པའི་ཐད་ལ་མཛད་རྗེས་བླ་ན་འཕགས་པ་དང་གནས་ལྔ་རིག་པའི་པཎྜི་
ཏ་ཆེན་པོ་སྡེ་སྲིད་སངས་རྒྱས་རྒྱ་མཚོའི་མཛད་རྗེས་དང་སྨན་རྩིས་བསྟན་པའི་
གཙུག་རྒྱན་སློབ་དཔོན་བཀའ་དྲིན་མཚུངས་མེད་མཁས་དབང་མཁྱེན་རབ་
ནོར་བུའི་མཛད་རྣམ། དེ་བཞིན་སྨན་པའི་ཀུན་སྤྱོད་སྐོར་གྱི་རྣམ་བཤད།
འཇིག་རྟེན་མི་ཆོས་དང་དམ་པ་ལྷ་ཆོས་གཞན་ཡང་སྨན་རྩིས་ཁང་གི་གདན་
རབས་བསྡུས་པ་སོགས་སྨན་དོན་མི་སྣ་ཡོངས་ལ་བཤད་ཁྲིད་བྱས་ཞིང་། དེ་
ནས་བཟུང་སྨན་ཁང་ནང་དུ་ཡ་རབས་ཀྱི་སྨན་བཅོས་བྱེད་པ་དང་གུས་ཞབས་
ཀྱི་བཅོས་ཚུལ་ལྡན་པའི་དར་སྲོལ་རིམ་གྱིས་ཇེ་ལེགས་སུ་སོང་བ་དང་ན་གཞོན་
ཁག་གཅིག་ལ་རྒན་གཞོན་གོ་བབས་བརྩི་རྒྱུའི་ཁར་ཞེ་ས་བེད་སྤྱད་བྱེད་སྟངས་
སོགས་ཀྱི་ཐད་ལ་མངོན་གསལ་དོད་པོའི་འགྱུར་ལྡོག་བྱུང་བར་བརྟེན་སྒོ་བསྟེན་
དང་ནད་ཁང་གི་ནད་པ་ཙམ་མ་ཟད་འབྲེལ་ཡོད་སྤྱི་ཚོགས་སྟེང་གི་མང་ཚོགས་
དང་དབུ་ཁྲིད་ཚོས་ཀྱང་བསྔགས་བརྗོད་ཆེན་པོ་གནང་གི་འདུག སི་ཁྲོན་ཧྭ་
ཤིའི་གསོ་རིག་སློབ་ཆེའི་སྨན་རྫས་སློབ་གྲྭ་ཆེན་མོ་དང་མཉམ་ལས་བྱས་ཏེ་ས་
མཐོའི་གསོ་རླུང་དཀོན་པ་དང་རྒས་ཀ་སྲ་བའི་སྨན་རིགས་ཚན་དམར་རམ་སྲོ་
ལོ་དམར་པོ་ཞེས་པར་རྫས་འགྱུར་རིག་པའི་ཐོག་ནས་དེང་རབས་ཚན་རིག་གི་
120



ལག་རྩལ་
ལ་ལ་བརྟེན་ནས་ཞིབ་འཇུག་བྱེད་སྒོ་དངོས་སུ་ཚུགས་པ་དང་ལག་ལེན་
གྱི་གོ་རིམ་ནང་དུ་ལས་འགན་ཁག་གསུམ་ཡོད་པ་ལས་གཅིག་ནི་བོད་སྨན་རྒྱུན་
སྤྱོད་ཀྱི་དབྱེ་ཞིབ་དང་ཐོན་ཁུངས་བརྟག་དཔྱད། གཉིས་བོད་སྨན་རྒྱུན་སྤྱོད་ཀྱི་
སྨན་རྫས་རིག་པའི་ཞིབ་འཇུག གསུམ་བོད་སྨན་རྒྱུན་སྤྱོད་ཀྱི་ཕན་ནུས་དང་
སྨན་བཟོའི་ཞིབ་འཇུག་གི་ལས་འགན་ཁག་གསུམ་གསལ་པོར་སྟོན་པ་དང་།
དེ་ཡང་ཐོག་མར་སྨན་རྒྱུའི་ཐོན་ཁུངས་འཚོལ་ཞིབ་བྱ་རྒྱུའི་ཁོངས་སུ་ས་ཆ་
དམའ་བ་བོད་ལྗོངས་ཉིང་ཁྲི་དང་། གྲོ་མོ། དེ་བཞིན་ས་ཆ་མཐོ་བ་ཕག་རི་
དང་། འདམ་གཞུང་། ལྷུན་གྲུབ་རྫོང་སོགས་ལ་ཆེད་མངགས་ཧྭ་ཤི་གསོ་རིག་
སློབ་གྲྭ་ནས་ཕེབས་པའི་དགེ་རྒན་ཆེན་མོ་གཞོན་པ་གཞུང་དབྱིས་ཧྲན་ལགས་
དང་སྨན་རྩིས་ཁང་གསོ་རིག་ཞིབ་འཇུག་སོའོ་སྨན་པ་ཚེ་བརྟན་འཇིགས་མེད་
ལགས་གཉིས་ནས་ལས་འགན་བླངས་སྐབས་འགྲིམ་འགྲུལ་གྱི་ཡོ་ཆས་དགོས་
མཁོ་ཅི་རིགས་སྨན་ཁང་ནས་མཁོ་འདོན་གནང་ཞིང་རང་ངོས་ནས་སྲོ་ལོ་
དམར་པོའི་བརྟག་དཔྱད་ཞིབ་འཇུག་ལེགས་པར་ཡོང་རྒྱུ་འདི་ནི་འཛམ་གླིང་
ཡང་རྩེར་འཚོ་བ་སྐྱེལ་མཁན་གྱི་མང་ཚོགས་དང། དེ་བཞིན་རྒྱལ་ནང་དང་
རྒྱལ་ཕྱིའི་མི་སྣ་ཁག་གཅིག་བོད་དུ་སླེབས་སྐབས་ས་མཐོའི་གསོ་རླུང་དཀོན་པའི་
ནད་གཞི་ཕོག་པར་ཕན་ཐོགས་ཆེས་ཆེར་ཡོང་རྒྱུ་དང་། དེ་དག་བརྒྱུད་བོད་
ལུགས་གསོ་རིག་སྨན་རྫས་ཀྱི་ཚན་རིག་རིན་ཐང་དང་ཤུགས་རྐྱེན་བཟང་པོ་སྔར་
དང་མི་འདྲ་བ་ཐེབས་རྒྱུ་ཡིན་པར་ངོས་འཛིན་བྱས་ཏེ་སྔ་ཕྱི་བར་གསུམ་དུ་རྒྱབ་
སྐྱོར་དང་མཐོང་ཆེན་འཛེམ་ཟོལ་མེད་པ་ཞུས་པ་ཡིན། རྒས་དཀའ་སྲ་བའི་
སྐོར་ལ་སྔོན་འབྱོན་མཁས་པ་དུ་མས་སྨན་རྫས་གཞུང་ལུགས་ནང་དུ་ལོ་རྒྱུས་
འབྱུང་ཁུངས་དང་། རྒྱས་བཤད། ཕན་ཡོན། སྐྱེ་གནས་གང་ཞིག་ལེགས་པ་
121



སོགས་ཕྲ་ཞིབ་འཁོད་པ་ལྟར་བརྒྱུད་འཛིན་རྣམ་པས་བཅུད་ལེན་དང་སྟོབས་
སྐྱེད་རྒས་དཀའ་སྲ་བ་བཅས་ཀྱི་ཕན་ནུས་དེ་མཐའ་མེད་པ་གཞིར་བཅས་ཀྱང་
སྤྱི་ཚོགས་འཕེལ་རྒྱས་དང་། ཚན་རིག་ལག་རྩལ། ངོ་མཚར་འཕྲུལ་ཆས་
སོགས་ཀྱི་ཆ་རྐྱེན་དབེན་པའི་དེང་རབས་སྨན་རྫས་རིག་པའི་ཐད་ཀྱི་ཞིབ་འཇུག་
ཁུངས་སྐྱེལ་བྱེད་རྒྱུ་དཀའ་བ་དོན་དངོས་ཡིན་པའི་ལེགས་ཆ་ཁ་སྐོང་དང་གནའ་
བཟང་དེང་སྤྱོད་བཅས་ཀྱི་སྙིང་སྟོབས་ལ་བརྟེན་ནས་ཕྱག་རྡོར་རྟག་ངུར་ཞིབ་
འཇུག་བྱེད་པའི་ཚན་རིག་ཞིབ་འཇུག་གི་གྲོས་གཞི་འདོན་མཁན་ཁོ་བོས་ཞུས་
པ་ཡིན། དེའི་ཐད་ཚན་རིག་མཁས་པས་རྫས་འགྱུར་ཐོག་ནས་ཞིབ་འཇུག་
བྱེད་སྐབས་དངོས་འབྲེལ་རྒས་དཀའ་སྲ་བ་དང་རྫས་འགྱུར་འདྲེས་སྦྱོར་གྲུབ་
ཆའི་ནང་དེ་སྔོན་རྒྱལ་ཡོངས་སུ་ཐོན་མེད་པའི་གྲུབ་ཆ་གསར་པ་འགའ་ཞིག་
ཀྱང་བཙལ་རྙེད་ཐུབ་པར་བརྟེན་ལོ་དེའི་ཕྱི་ལོ་ཕྱག་རྡོར་རྟག་ངུའི་སྐོར་ལ་ཞིབ་
འཇུག་བྱས་པའི་རྩོམ་ཡིག་རྒྱལ་སྤྱིའི་རང་བྱུང་སྨན་རྫས་རིག་པའི་ཉམས་མྱོང་
སྤེལ་རེས་ལ་ངོ་སྤྲོད་བྱེད་སྐབས་མཁས་དབང་ཚོས་ངོ་མཚར་ཆེ་བའི་གྲུབ་འབྲས་
འདི་ལ་གདེང་འཇོག་ཆེན་པོ་གནང་བ་དང་སྦྲེལ་རྒྱལ་ཡོངས་རང་བྱུང་སྨན་རྫས་
ཐེབས་རྩ་ལྷན་ཚོགས་ཀྱིས་དམིགས་བསལ་བདག་རྐྱེན་ཐོག་ནས་གྲོན་དངུལ་
སྒོར་ཁྲི་བཞི་ལྷག་ཙམ་གསོལ་རས་བསྩལ་བ་རེད། ལོ་སྔོན་མར་སྟོད་ལུགས་ཀྱི་
ཡ་གྱལ་གོང་སྨན་དཀོན་མཆོག་ཕན་དར་གྱིས་མཛད་རྗེས་རྣམ་ཐར་བྲིས་པའི་
རྗེས་སུ་སླར་ཡང་དེའི་སློབ་མ་སྦུར་འཚོ་བ་ཡོན་ཏན་རྒྱ་མཚོ་ཞེས་བྱ་བ་འགྲོ་འོང་
སུམ་ཅུ་སོ་བདུན་ཙམ་ལས་འཚོ་བཞུགས་མ་གནང་བ་དེས། སྔོན་དུ་སྒོ་གསུམ་
གུས་པ་ཆེན་པོས་དགེ་བའི་བཤེས་གཉེན་གྱི་ཞབས་ལ་གཏུགས་པ་དང་སྨན་
དཔྱད་གཞུང་ལུགས་ཐོས་བསམ་
སམ་གནང་སྐབས་དཀའ་བ་ཁྱད་དུ་བསད་པ་མན་
122



ངག་ལག་ལེན་སྐོར་ལ་གདམས་པའི་ཆུ་རྒྱུན་མ་ཉམས་པར་འགྲོ་དོན་བསྐྱངས་
པ་བཅས་ཀྱི་ནང་དོན་འཁོད་པའི་རྣམ་ཐར་བྲིས་མ་ཞིག་མཇལ་བའི་མོད་ལ་དེ་
མ་ཐག་སྦུར་འཚོ་བ་ཡོན་ཏན་རྒྱ་མཚོའི་འཁྲུངས་རབས་ཁྲོད་ནས་མ་འོངས་
བརྒྱུད་འཛིན་རྣམས་ལ་བྱིན་རླབས་ཀྱི་ཆ་ཤས་ཞིག་བདེ་བླག་ངང་འཇུག་པའི་
ཆེད་དུ་མཛད་རྗེས་བསྡུས་པ་《སྦུར་འཚོ་བ་ཡོན་ཏན་རྒྱ་མཚོའི་རྣམ་ཐར་བསྡུས་
པ་ངོ་མཚར་ཕྲེང་བ་》ཞེས་པ་ཕྱོགས་བསྒྲིགས་ཞུས་ནས་ལོ་དེའི་བོད་ལྗོངས་
ཞིབ་འཇུག་གི་དུས་དེབ་དང་པོའི་ནང་བཀོད་པ་ཡིན། དེ་ལྟར་སྤྱི་ལོ་༡༩༨༠ལོ་
ནས་བཟུང་ཏང་གི་ཐུགས་རྗེ་དང་། དབུ་ཁྲིད་ཀྱི་རྒྱབ་སྐྱོར། ལས་བཟོ་ཡོངས་
ཀྱི་རོགས་འདེགས། མང་ཚོགས་ཀྱི་སྐུལ་ལྕག་བཅས་ལ་བརྟེན་རང་ཉིད་ནས་
སྨན་རྩིས་བསྟན་པ་འཕེལ་རྒྱས་དང་འགྲོ་བ་ནད་པའི་དོན་དུ་ཞབས་འདེགས་ཞུ་
རྒྱུར་ཕན་འབྲས་ཅུང་ཟད་ཐོན་པར་ཐུགས་རྗེ་གཟིགས་བསྐྱངས་བླ་ན་མེད་པའི་
བཀའ་དྲིན་ལས་རྒྱལ་ཡོངས་སྨན་ཁང་གི་ཕུལ་བྱུང་ཡོན་ཀྲང་དཔྱད་བསྡུར་བྱེད་
སྐབས་རང་ཉིད་འདེམས་ཐོན་བྱུང་སྟེ་ཀྲུང་དབྱང་འཕྲོད་བསྟེན་པུའུ་ནས་ལོ་
དེའི་སྤྱི་ཟླ་བཅུ་གཉིས་པའི་ནང་དངོས་སུ་རྒྱལ་ཡོངས་སྨན་ཁང་གི་ཕུལ་བྱུང་ཡོན་
ཀྲང་གིས་གཟེངས་བསྟོད་ལག་ཁྱེར་སོགས་གནང་བྱུང་། འདི་ནི་ལོ་ཤས་རིང་
སྨན་ཁང་གི་ལས་བཟོ་ཡོངས་ལ་སྐུལ་སློང་བྱས་ཏེ་བསམ་པའི་དཔལ་ཡོན་དང་
དངོས་པོའི་དཔལ་ཡོན་དར་བ་གཉིས་ཀྱི་ནང་དོན་གཙོ་བོར་བྱས་ནས་སྨན་
བཅོས་ཀྱི་སྤུས་ཚད་དང་ཞབས་འདེགས་རྣམ་འགྱུར། སྨན་ཁང་ཕྱི་ནང་གི་
གཙང་སྦྲ་འཕྲོད་བསྟེན། ཁོར་ཡུག་མཛེས་བཟོ། སྔོ་ལྗང་ཅན་དུ་འགྱུར་རྒྱུ་དང་
གཞན་ཡང་སྨན་བཅོས་ཀྱི་ཁ་ཕྱོགས་ཞིང་འབྲོག་ས་ཁུལ་དང་གཞི་རིམ་དུ་ཕྱོགས་
ནས་སྨན་པ་དང་སྨན་རྫས་སྒོ་འགྲམ་དུ་བསྐྱལ་བས་མཚོན་མི་དམངས་ཀྱི་བདེ་
123



ཐང་དང་ཐོན་སྐྱེད་གོང་འཕེལ་ཡོང་རྒྱུར་ཞབས་ཞུ་ཧུར་ཐག་བྱས་པའི་ནང་དུ་
གྲུབ་འབྲས་ཅུང་ཟད་ཐོབ་པ་དེར་གོང་རིམ་གྱིས་མཐོང་ཆེན་དང་གཟིགས་
བསྐྱངས་བླ་ན་མེད་པ་གནང་བར་གོང་འོག་ཚང་མས་ངོས་འཛིན་བྱེད་པ་དང་།
ལྷག་པར་ཡོན་ཀྲང་ཞིག་གི་ངོས་ནས་བཤད་ན་ཕུལ་བྱུང་ཡོན་ཀྲང་ཞེས་པའི་
གཟི་བརྗིད་ཀྱི་མཚན་སྙན་དང་མ་འཚམས་པའི་ཐད་ལ་ཞན་ཆ་འཚོལ་རྒྱུ་དང་
ཁེངས་དྲེགས་སྤངས་ནས་མུ་མཐུད་ཡར་རྒྱས་བརྩོན་ལེན་བྱེད་རྒྱུ་བཅས་ལ་
སེམས་ཐག་བཅད་པ་ཡིན། འདི་ཟླའི་ཚེས་༢༦ཉིན་ངོས་དང་བོད་ལྗོངས་
འཕྲོད་བསྟེན་ཐིང་གསོ་རིག་ཆབ་སྲིད་ཁྲུའུ་ཡིས་ཁྲུའུ་ཀྲང་གཞོན་པ་ལུ་ཡན་ཁྲའོ་
ཞེས་པ་མཉམ་དུ་གནམ་གྲུར་བཞུགས་ནས་པེ་ཅིན་དུ་བསྐྱོད་པ་དང་
། ཚེས་
༢༧ཉིན་ངོས་གཉིས་རྒྱལ་ཁབ་ངལ་རྩོལ་མི་དོན་པུའུ་ལ་སྐུ་བཅར་ཞུས་སྟེ་གཙོ་བོ་
བོད་ཀྱི་ས་གནས་ཁག་དང་རྫོང་ཆུས་ཁག་བཅས་པར་ཡོད་པའི་འཕྲོད་བསྟེན་
(བོད་སྨན་ཚུད་པའི་)མི་སྣ་བསྡོམས་གྲངས་༩༨༩ངལ་རྩོལ་དམིགས་ཚད་
ཐག་གཅོད་མ་བྱུང་བ་དེ་དག་སྐབས་བདུན་པའི་རྒྱལ་ཡོངས་མི་དམངས་འཐུས་
མི་ཚོགས་ཆེན་ཐེངས་དང་པོ་ཚུགས་སྐབས་ཁོ་བོས་ཚོགས་ཆེན་བརྒྱུད་རྒྱལ་ཁབ་
མི་དོན་པུའུ་ལ་བོད་ཀྱི་གཞི་རིམ་འཕྲོད་བསྟེན་མི་སྣ་དགུ་བརྒྱ་བརྒྱད་ཅུ་དགུ་ལ་
ངལ་རྩོལ་དམིགས་ཚད་ ཐག་གཅོད་གནང་རོགས་ཞུས་པ་དེའི་དོན་དུ་ཆེད་
མངགས་ཡོང་ཚུལ་སྐོར་དང་ཆབས་ཅིག་ད་བར་ཀྲུང་དབྱང་གི་དབུ་ཁྲིད་ཡང་
དག་པའི་འོག་ཏུ་བོད་ཀྱི་ཆབ་སྲིད་དཔལ་འབྱོར་སོགས་གང་ས་ཅི་ནས་གནམ་
ས་བླ་འོག་འགྱུར་བ་ལྟར་ཡར་རྒྱས་སྔར་ན་མི་གྲགས་པ་བྱུང་ཡོད་རུང་། བོད་
འདི་སྔོན་ཆད་སྤྱི་ཚོགས་དང་ཐོན་སྐྱེད་རྗེས་ལུས་ཀྱི་རྨང་གཞི་སྐྱོ་པོ་ཡིན་སྟབས།
ད་དུང་དབུལ་བཅོས་ཕྱུག་འགྱུར་གྱི་ལས་ཀ་བྱེད་རྒྱུ་མང་དག་ཡོད་པ་མ་ཟད་
124



ཞིང་འབྲོག་ཁུལ་གྱིས་འཕྲོད་བསྟེན་ཆ་རྐྱེན་ཞན་པའི་ཁར། སྨན་པ་ཉུང་ཞིང་
སྨན་རྫས་དཀོན་པའི་གནས་ཚུལ་དེ་བས་མངོན་གསལ་དོད་པོ་ཡོད་པ་སོགས་
མདོར་ན་དཀའ་ངལ་ གྱི་ གནས་ཚུལ་ གཙོ་བོ་བཤད་པའི་ཞོར་ལ་ ངལ་རྩོལ་
དམིགས་ཚད་ཐག་གཅོད་ཡོང་རྒྱུའི་རེ་འདུན་ཤུགས་དྲགས་ཆེན་པོས་བཏོན་
དགོས་བྱུང་། སྐབས་དེ་དུས་རང་གི་གདོང་གཤིས་དང་བསམ་ཚུལ། སྐད་ཆ་
ཤོད་སྟངས་བཅས་ཚང་མ་བོད་ཀྱི་འཕྲོད་བསྟེན་མི་སྣའི་ངལ་རྩོལ་དམིགས་ཚད་
ཡོང་རྒྱུ་ཁོ་ནར་དམིགས་པ་སོང་ཙང་རྒྱལ་ཁབ་མི་དོན་པུའུ་ཡིས་སྣེ་ལེན་གནང་
མཁན་དབུ་ཁྲིད་དང་བཅས་པས་མཁྱེན་རྟོགས་གསལ་པོ་བྱུང་སོང་། དེ་ལ་
བརྟེན་ནས་བཀའ་ལན་དང་པོ་ཁོ་བོ་རྒྱལ་ཡོངས་མི་དམངས་ཀྱི་འཐུས་མི་ཡིན་
ལ་རྒྱལ་ཁབ་རིམ་པའི་མཁས་པ་ཞིག་ཡིན་པ་དང་། ཡང་སྒོས་ཐག་རིང་བོད་
ནས་ཆེད་མངགས་ གཞི་ རིམ་ གྱི་ དོན་ དུ་ཡོང་ བར་ བསྔགས་བརྗོད་ དང་།
གཉིས་པ་བོད་འདི་རྒྱལ་ཡོངས་ངོས་ནས་བཤད་ན་དམིགས་བསལ་གྱི་ས་ཁུལ་
དང་མེས་རྒྱལ་ནང་ཁུལ་དང་བསྡུར་ན་ཧེ་བག་ཆེན་པོ་ཡོད་ལ་ཞིང་འབྲོག་ཁུལ་
གྱི་འཕྲོད་བསྟེན་མི་སྣའི་ཆ་རྐྱེན་དང་དཀའ་ངལ་ཆེན་པོ་ཡོད་པ་ཟུར་བལྟས་ལེབ་
མཐོང་ཡིན་ པས་ཁྱེད་ཚོས་བཏོན་ པའི་ ངལ་རྩོལ་ དམིགས་ཚད་ སྐོར་ གང་
མགྱོགས་ཐག་ གཅོད་ཡོང་རྒྱུར་བསམ་གཞིགས་བྱས་ཆོག་ཅེས་པའི་བཀའ་
བཟང་སྤྱི་བོར་སྨིན་པ་དང་ཆོག་མཆན་ངོ་མ་སྤྱི་ལོའི་ལོ་གསར་ཚར་རྗེས་སྤྲད་
ཆོག་ཅེས་པ་སོགས་ངོས་ཀྱི་བསམ་ཡུལ་ལས་འདས་པའི་སྣང་ཚུལ་བྱུང་། གོང་
གསལ་རྒྱལ་ཁབ་མི་དོན་པུའུ་ལ་བསྐྱོད་དུས་གཙོ་བོ་རྒྱལ་ཡོངས་མི་དམངས་
འཐུས་མིའི་ལག་ཁྱེར་བེད་སྤྱོད་བྱས་པ་དེར་གཟི་བརྗིད་དང་མཐོང་ཆེན་བླ་ན་
མེད་པ་གནང་གི་ཡོད་པ་དོན་དངོས་ཐོག་ནས་མིག་མཐོང་ལག་འཛིན་བྱུང་།
125



སྤྱི་ལོ་༡༩༨༩ལོའི་ཟླ་བ་དང་པོའི་ཚེས་གསུམ་ཉིན་རྒྱལ་ཁབ་མི་དོན་པུའུ་
ལ་སླར་ཡང་བསྐྱོད་དེ་འཕྲོད་བསྟེན་ངལ་རྩོལ་དམིགས་ཚད་ཁྱོན་བསྡོམས་
གྲངས་༩༨༩ཆོག་མཆན་བྱུང་ཞིང་དེ་འཕྲལ་ངོས་དང་ལུ་ཡན་ཁྲོའུ་ཁྲུའུ་ཀྲང་
གཉིས་ཀས་རྒྱལ་ཁབ་མི་དོན་པུའུ་ཡི་དབུ་འཁྲིད་རྣམ་པར་སྙིང་ཐག་པ་ནས་
ཐུགས་རྗེ་ཆེ་ཞུས་པ་མ་ཟད་བོད་ཀྱི་འཕྲོད་བསྟེན་མི་སྣ་ཡོངས་ཀྱི་ཚབ་བྱས་ཏེ་
ཐུགས་རྗེ་ཆེ་ཡང་ཡང་ཞུས་པ་ཡིན། ཚེས་བཅུ་ཙམ་ལ་ཐེངས་འདིར་པེ་ཅིན་དུ་
ཡོང་ནས་དོན་ཆེན་ཡོངས་སུ་རྫོགས་པ་གྲུབ་པའི་དགའ་ཚོར་དང་གང་མགྱོགས་
ཅི་མགྱོགས་ངང་ནས་ཡུན་རིང་ངལ་རྩོལ་དམིགས་ཚད་ཐག་གཅོད་མ་བྱུང་བར་
ལུས་པའི་གླ་པ་ལྟ་བུའི་བལྟ་སྟངས་དང་། ཐོབ་ཐང་ཉུང་བ། འཚོ་བར་དཀའ་
ངལ་ཡོད་པ་དེ་དག་ཐག་གཅོད་ཡོང་རྒྱུར་ཤུགས་དྲགས་ཆེན་པོའི་སེམས་ཤུགས་
བསྐྱེད་ནས་ལྷ་སར་ཕྱིར་ལོག་བྱས་ཞིང་། ཟླ་བ་དྲུག་པའི་ནང་རང་སྐྱོང་ལྗོངས་
ཏང་ཨུད་དང་སྲིད་གཞུང་གི་ཐུགས་འཁུར་ཚད་མེད་འོག་ལྗོངས་སྒྲིག་འཛུགས་
པུའུ་དང་། ནོར་སྲིད་ཐིང་
། སྤྱི་བདེ་ཐིང་བཅས་ནས་འགོ་ཁྲིད་ཆེད་བསྐོས་
དང་དེ་བཞིན་ལྷ་ས་དང་
། གཞིས་རྩེ། ལྷོ་ཁ། ནག་ཆུ། ཆབ་མདོ་སོགས་ཀྱི་
འབྲེལ་ཡོད་དབུ་ཁྲིད་ཆེད་འབོད་གནང་སྟེ་གོང་གསལ་ཚད་གཞིའི་ཕྱི་ལ་ཡོད་
པའི་འཕྲོད་བསྟེན་མི་སྣ་བསྡོམས་༩༨༩ལ་ངལ་རྩོལ་དམིགས་ཚད་རག་ནས་
ཁོང་རྣམས་རྒྱལ་ཁབ་ཀྱི་ལས་བྱེད་ངོ་མར་ཚུད་པ་དང་། དེ་ནས་བཟུང་གཞི་
རིམ་འཕྲོད་བསྟེན་མི་སྣ་ཚོའི་སེམས་པ་རྣལ་ལ་ཕབ་པ།
བ་པ་རྣལ་ལ་ཕབ་པ་དང་ལས་གནས་བརྟན་
སྲུང་ཡོང་རྒྱུར་ཕན་འབྲས་ཆེན་པོ་ཐོན་སོང་།
སྤྱི་ཟླ་གསུམ་པའི་ནང་པེ་ཅིན་དུ་སྐབས་བདུན་པའི་རྒྱལ་ཡོངས་མི་
དམངས་འཐུས་མི་ཚོགས་ཆེན་གྱི་ཚོགས་འདུ་ཐེངས་གཉིས་པ་བསྐོང་འཚོགས་
126



གནང་སྐབས་ངོས་རང་བོད་ཀྱི་འཐུས་མི་ཚོགས་པ་དང་མཉམ་དུ་ཚོགས་འདུར་
བཞུགས་ཞིང་འཆར་ཅན་ལྟར་སྲིད་གཞུང་ལས་དོན་སྐོར་གྱི་སྙན་སྒྲོན་ཉན་པ་
དང། དེ་རྗེས་ཆེད་མངགས་གྲོས་བསྡུར་དང་བསམ་འཆར་ཇི་ཡོད་བཏོན་རྒྱུའི་
གོ་སྐབས་དམ་བཟུང་ཐོག་ཞིང་ཆེན་དང་རང་སྐྱོང་ལྗོངས་སོ་སོའི་གནས་ཚུལ་
དངོས་དང་སྦྱར་ནས་དཔལ་འབྱོར་འཕེལ་རྒྱས་དང། འཛུགས་བསྐྲུན་གོང་
འཕེལ། ཚན་རིག་ཡར་རྒྱས་སོགས་ཀྱི་དགེ་མཚན་ཤོད་པ་དང་སྦྲགས་ ས་
གནས་སོ་སོའི་དཀའ་ངལ་དང་རེ་འདུན་གཙོ་ཆེ་བ་རྣམས་ཚོགས་ཆུང་བརྒྱུད་
བཀའ་མོལ་མང་དག་ལྷུག་པོར་གནང་བའི་ཁར། རང་ཉིད་ནས་འཕྲོད་བསྟེན་
ཐབས་ཕྱོགས་ཐད་ཏང་ཀྲུང་དབྱང་གི་མཛད་ཕྱོགས་ཡང་དག་པའི་འོག་ཏུ་མི་
དམངས་མང་ཚོགས་ཀྱི་གཟུགས་གཞི་བདེ་ཐང་དང་སྨན་བཅོས་འཕྲོད་བསྟེན་
གྱི་ཆ་རྐྱེན་སྔོན་ཆད་ལས་ཧ་ཅང་ལེགས་པོ་ཡོད་པའི་སྐོར་རྣམས་ཞུས་པ་མ་ཟད།
ད་དུང་བོད་ཀྱི་དཔལ་འབྱོར་གྱི་ཆ་རྐྱེན་དང་སྤྱི་ཚོགས་ཀྱི་རྨང་གཞི་རྒྱལ་ཡོངས་
ས་གནས་གཞན་དང་བསྡུར་ན་ཞན་ཆ་མང་པོ་ཡོད་ལ། ལྷག་པར་མང་ཚོགས་
ཀྱི་སྤྱིའི་ཡོངས་བབས་ཀྱི་ཚད་གཞི་ཆ་སྙོམས་སྒོར་བཞི་བརྒྱ་ལྷག་ཙམ་ལས་མེད་
པ་དང་ལྟོ་གོས་འཛོམས་པའི་ཁྱིམ་ཚང་གི་བསྡུར་ཚད་ཉུང་ངུ་ཡིན་པའི་རྐྱེན་
གྱིས་སྨན་བཅོས་འགྲོ་གྲོན་གཏོང་རྒྱུའི་ཐད་ལ་རྒྱལ་ཁབ་རང་ལ་སྐྱབས་གཅོལ་ཞུ་
རྒྱུ་ཁོ་ན་ལས་མ་འདས། དེ་མིན་གྱི་ཐབས་ཤེས་གང་ཡང་མེད་པ་དང་སྤྱིར་ན་
བཅིངས་འགྲོལ་བཏང་ནས་བཟུང་བོད་མི་དམངས་ལ་ ཏང་ཀྲུང་དབྱང་གི་
ཐུགས་འཁུར་ཆེ་བཞེས་གནང་ནས་སྨན་རིན་མི་དགོས་པའི་ཐོག་ནས་སྨན་
བཅོས་བྱེད་ཆོག་ཀྱང་ལོ་ཤས་རིང་གོང་རིམ་གྱི་གནང་བའི་འགྲོ་གྲོན་ཁ་བསྣོན་
ཆེན་པོ་མེད་པ་དང་སྨན་རྫས་ཀྱི་རིན་གོང་ལྡབ་ལོག་འཕར་བར་བརྟེན་ཞིང་
127



ཚོགས་
འབྲོག་ཁུལ་དུ་སྨན་རྫས་དཀོན་པའི་གནས་ཚུལ་ལོ་རེ་ནས་ལོ་རེ་ཇེ་སྡུག་ཏུ་འགྲོ་
ཡི་ཡོད་སྟབས་ཐེངས་འདིར་ཚོགས་ཆེན་བརྒྱུད་བོད་ལ་སྨན་རིན་འགྲོ་སོང་ཁ་
གསབ་སྒོར་ཁྲི་ཚོ་ཆིག་སྟོང་ཙམ་གནང་རྒྱུར་བསམ་གྲོས་ཡི་གེ་ཕུལ་བ་ཡིན། དེ་
དང་ཕྱོགས་མཚུངས་རྒྱལ་ཁབ་སློབ་གསོ་ཨུ་ཡོན་ལྷན་ཁང་ནས་བོད་སྨན་སློབ་གྲྭ་
ཆེན་མོ་དངོས་སུ་འཛུགས་ཆོག་པའི་ཆོག་མཆན་གནང་རོགས་ཞེས་ཡང་བསྐྱར་
བསམ་གྲོས་ཡིག་གེ་ཞིག་ཀྱང་ཕུལ་བ་ཡིན། རྒྱལ་ཡོངས་མི་དམངས་འཐུས་མི་
།ས་ཆེན་གྱི་གཏན་འབེབས་ལྟར་འཐུས་མི་ཚོགས་པའམ་འཐུས་མི་སྒེར་དང་
ཡང་ན་མི་ལྔ་དྲུག་བདུན་བརྒྱད་ཙམ་གྱིས་གོང་རིམ་ལ་བསམ་གྲོས་དང་རེ་
འདུན། བསྔགས་བརྗོད། ཡང་ན་སྐྱོན་བརྗོད་བཅས་བྱེད་ཆོག་པ་ལྟར་ཐེངས་
འདིར་རང་ཉིད་ནས་གོང་གསལ་སྨན་རིན་འགྲོ་གྲོན་ཁ་གསབ་དང་བོད་སྨན་
སློབ་གྲྭ་ཆེན་མོ་མགྱོགས་མྱུར་འཛུགས་ཐུབ་པའི་ཆོག་མཆན་ཐོབ་ཐབས་ཀྱི་རེ་
འདུན་གཉིས་ཀྱི་སྟེང་རྒྱལ་ཁབ་མི་དོན་པུའུ་ནས་བོད་ཀྱི་འཕྲོད་བསྟེན་འཐབ་
ཕྱོགས་ཀྱི་མི་སྣ་ཆིག་སྟོང་མ་ཟིན་ཙམ་ལ་ལས་བྱེད་ངོ་མར་བསྒྱུར་ཐུབ་པར་
ཐུགས་རྗེ་ཆེ་ཞུ་རྒྱུའི་ཡི་གེ་ཞིག་ཀྱང་འབུལ་རྒྱུ་བྱུང། དེ་མིན་ལྷ་ས་གྲོང་ཁྱེར་གྱི་
མང་ཚོགས་སྡོད་ཁང་གསར་རྒྱག་དང་མེ་ཏོག་རྫོང་གི་གཞུང་ལམ་བཟོ་རྒྱུ།
བཞིན་ནག་ཆུ་ས་གནས་ཀྱི་ཚ་རོང་གློག་ཁང་གསར་རྒྱག་ཡོང་ཐབས་སྐོར་ལ་
འཐུས་མི་གཞན་གྱི་རེ་འདུན་གནང་བ་ལྟར་ཁོང་རྣམས་དང་མཉམ་དུ་མིང་
བཏགས་འགོད་པའི་བྱེད་སྒོར་ཧུར་བརྩོན་ཆེན་པོས་ཞུགས་པ་སོགས་མདོར་ན་
རང་ཉིད་མི་དམངས་ཀྱི་འཐུས་མི་ཞིག་ནས་བཤད་ན་མང་ཚོགས་ཀྱི་བདེ་སྡུག་
དང་དཀའ་ངལ་ཇི་ཡོད་རིམ་པ་གོང་མར་སྙན་གསེང་ཞུ་རྒྱུ་བཅས་ནི་སྐྱུར་ཐབ
མེད་པའི་ལས་འགན་གཟི་བརྗིད་ཅན་ཞིག་ཡིན་པར་ངོས་འཛིན་བྱས་ཏེ་འབད་
ཐུབས་
128



བརྩོན་དང་། དུས་ཚོད་དམ་འཛིན། གོ་སྐབས་མི་ཤོར་བར་སྲི་ཞུ་ཅུང་ཟད་
འགྲུབ་ཐུབ་པ་བྱུང་།
སྔོན་ཆད་བོད་ཀྱི་གསོ་རིག་ལོ་རྒྱུས་དང་གཞུང་ལུགས་ལག་ལེན་བཅས་
པའི་ནང་ཕྱི་བཅོས་སམ་དཔྱད་ཀྱི་ཐད་ལ་ནང་དོན་ཕུན་སུམ་ཚོགས་ཞིང་ལག་
ལེན་མྱོང་བ་ཐོན་པའི་སྐོར་རྣམས་མང་དག་ཡོད་རུང་དུས་ཡུན་རིང་པོའི་ནང་
ལག་ལེན་ཉམས་ཆག་ཏུ་སོང་སྟེ་ཕལ་ཆེར་གཏར་བསྲེག་ཙམ་ལས། དེ་མིན་
རྣམས་དཔེ་ཐོག་དང་རི་མོའི་གཟུགས་བརྙན་ཙམ་ལས་མ་ལྷག་པ་དེ་བཞིན་
གཅིག་ནས་ཉམས་པ་སོར་ཆུད་དང་། གཉིས་ནས་ཕྱི་ལུགས་གཤགས་བཅོས་
ཀྱི་རིག་པ་དང་ཟུང་འབྲེལ་བྱེད་རྒྱུ་ཤིན་ཏུ་དགོས་གལ་ཆེ་བར་མཐོང་ནས་
ལྗོངས་མི་དམངས་སྨན་ཁང་གི་ཕྱི་བཅོས་སྡེ་ཁག་གི་ཤུགས་ཆེའི་རྒྱབ་སྐྱོར་འོག་
གཤགས་བཅོས་འབྲིང་ཆུང་བྱེད་རྒྱུ་འགོ་བཙུགས་པ་དང་དངོས་སུ་གཤེགས་
བཅོས་བྱས་པའི་ནད་པ་ཁག་གཅིག་ལ་ཕན་འབྲས་མངོན་གསལ་དོད་པོ་
པ་མ་ཟད། ཡུན་རིང་ཉམས་ཆག་ཏུ་སོང་བའི་བོད་ལུགས་གཤགས་བཅོས་
བསྐྱར་གསོ་ཡོང་རྒྱུར་རྨང་གཞི་བཟང་པོ་གཏིང་ཐུབ་པ་བྱུང་། དེའི་སྐོར་རང་
ཅག་རྣམས་ལ་
ས་ལ་ཐུགས་རྗེ་བཀའ་དྲིན་མཚུངས་ཟླ་བྲལ་བ་མཁས་དབང་མཁྱེན་
རབ་ནོར་བུ་མཆོག་དགུང་གྲངས་བདུན་ཅུ་ལྷག་ཙམ་བཞེས་དུས་གསོ་ཚུལ་གྱི་
སྡོང་འགྲེམས་ཞེས་པ་བྱང་ཆུབ་ལྗོན་ཤིང་གི་ཚུལ་དུ་བཀོད་ནས་ལྗགས་རྩོམ་
གནང་བ་དེའི་ནང་དུ། དུས་བབས་ཀུན་ལ་དར་ཁྱབ་ཀྱི། སྨན་བཅུད་དྭངས་
མས་སྨན་ཐབས་དང་། དཔྱད་དང་དཔྱད་ཀྱི་ཆ་བྱད་ལ། ངོ་མཚར་མཐོང་བ་
རྗེས་ཡི་རངས། གཉན་པའི་གནད་རིགས་ལ་སོགས་པ། དཔལ་ལྡན་རྒྱུད་དུ་
ཆེས་གསལ་ཡང་། དགོས་རྒུ་མཐུན་རྐྱེན་ལ་བལྟོས་ནས། སྔར་ཕན་དར་ཁྱབ་
129



ཆུང་བར་འཁུམས། ནད་རྩ་རླུང་མཁྲིས་བད་ཀན་གསུམ། ནང་ན་ཡོད་པར་
རྐྱེན་གྱིས་སློང་། ཐམས་ཅད་ཕྱི་རྐྱེན་རྨ་ཤ་རུས། ཆད་ལྷག་སྐྲངས་འབུར་ཁོ་ན་
མིན། ནད་རིགས་བཞི་བརྒྱའི་བརྒྱ་ཆ་ཙམ། དེ་ལྟར་ཡིན་པ་སྲིད་མོད་ཀྱང་།
དེ་གཞན་ནད་རིགས་མཐའ་དག་དང་། ངོས་འཛིན་གསོ་ཐབས་མ་འཆོལ་
དགོས། དེ་རྣམས་ཁོང་དུ་ཆུད་པའི་ཐོག རྒྱལ་ཁབ་ཆེན་པོའི་ལུགས་སྲོལ་ལྟར།
དཔྱད་རིགས་ངེས་པར་མཁས་ལོབས་ན། སྡུག་བསྔལ་ནད་ སེལ་སྨན་བླ་
དངོས། ཞེས་དུས་ཕྱིས་དར་བའི་ཕྱི་ལུགས་གསོ་རིག་གིས་ཚན་རིག་ལག་རྩལ་
ཐོག་ནས་སྨན་ཁབ་ཀྱི་བཅོས་ཐབས་དང་། གཤགས་ལས་ཀྱི་དཔྱད་བཅོས།
སྔོན་ཐོན་གྱི་ཆ་བྱད་སོགས་ལ་སློབ་དཔོན་མཆོག་ཉིད་ཀྱི་ཐུགས་ལ་ངོ་མཚར་
འཁྲུངས་ཤིང་རྗེས་སུ་ཡི་རངས་ཡོད་ཚུལ་གསུངས་པ་དང། ཕྱོགས་མཚུངས་
རང་རེ་བོད་ཀྱི་གསོ་རིག་ལའང་གོང་ལྟར་འདྲ་བའི་ཁྱད་ཆོས་ཡོད་རུང་དགོས་རྒུ་
མཐུན་རྐྱེན་དབེན་པའི་དབང་གིས་ལག་ལེན་བྱེད་མི་ཐུབ་པ་དང་། ཕྱིན་ཆད་
བོད་ལུགས་སྨན་པ་ཚོས་རང་ལུགས་གསོ་རིག་གི་ཤེས་བྱ་བྱང་ཆུབ་པའི་ཐོག་ཕྱི་
ལུགས་ཀྱི་སྨན་དཔྱད་རིག་པར་སློབ་སྦྱོང་བྱས་ཏེ་བོད་ཕྱི་ཟུང་འབྲེལ་བྱེད་རྒྱུའི་
ལམ་དུ་ཕྱིན་ནས་འགྲོ་བ་ནད་པ་དུ་མའི་སྲོག་གི་དཔུང་གཉེན་དུ་འགྱུར་རྒྱུའི་
བཀའ་སློབ་གནང་བ་བཞིན་རྗེས་འཇུག་རྣམས་ཀྱི་སློབ་དཔོན་གྱི་ཐུགས་རེ་ཆུད་
ཟོས་སུ་མི་འགྲོ་བར་ཅི་ནས་ཀྱང་མཛད་གལ་ཆེ། ལོ་དེའི་ནམ་དུས་གཉིས་པའི་
ནང་དུ་བོད་ལྗོངས་ཞིབ་འཇུག་གི་དུས་དེབ་ཐོག་གོང་སྨན་དཀོན་ཅོག་ཕན་དར་
གྱི་སློབ་མ་ཚ་རོང་དཔལ་ལྡན་རྒྱལ་མཚན་གྱིས་རྣམ་ཐར་《གཙང་ཕྱོགས་ཀྱི་
སྨན་པ་དཔལ་ལྡན་རྒྱལ་མཚན་གྱི་རྣམ་ཐར་མདོར་བསྡུས་》ཞིག་མཚམས་སྦྱོར་
ཞུས་པ་ཡིན། འདི་ནི་ངོས་ཀྱིས་ལོ་ཤས་རིང་བོད་སྨན་མཁས་པའི་རྣམ་ཐར་
130



ཕྱོགས་བསྒྲིགས་ཞུ་སྐབས་ཡིད་དབང་ཤིན་ཏུ་འཕྲོག་པའི་རྣམ་ཐར་གྱི་གྲས་ཞིག་
ཡིན་ལ་བཤེས་གཉེན་བསྟེན་ཚུལ་དང་དད་པ་དམ་ཚིག་རྨ་མེད་པའི་སྒོ་ནས་
གོང་སྨན་དཀོན་ཅོག་ཕན་དར་དང་སྦུར་འཚོ་བ་ཡོན་ཏན་རྒྱ་མཚོའི་དྲུང་ནས་
གསོ་དཔྱད་གསན་ཞིང་རྒྱུད་ལུང་མན་ངག་དང་བཅས་པའི་ཐོས་བསམ་རྩེ་
གཅིག་ཏུ་གནང་བའི་ཁར། དཔལ་ལྡན་རྒྱུད་བཞིའི་ཚིགས་དོན་བློ་ལ་བཟུང་
ཞིང་སྦྱངས་གོམས་ཐོན་པའི་དབང་གིས་སློབ་དཔོན་གྱི་ཐུགས་ལ་བཏགས་ཞིང་
རྗེས་སུ་བཟུང་བའི་སློབ་མ་བཟང་པོ་ཞིག་ཡིན་པས་ཚ་རོང་དཔལ་ལྡན་རྒྱལ་
མཚན་གྱིས་མཛད་སྤྱོད་ལ་མངོན་པར་བསྟོད་པ་དང་དེ་བཞུགས་སྨན་པ་རྣམས་
ཀྱིས་ཀྱང་མིག་དཔེར་བཟུང་ནས་དཀའ་བ་ཁྱད་བསད་ཀྱི་སློབ་སྦྱོང་བྱེད་པ་དང་
གཞན་ཕན་གྱི་འགྲོ་དོན་སྐྱོང་བ། བཤེས་གཉེན་བསྟེན་ཚུལ་སོགས་ལ་རང་
གཞན་ཐམས་ཅད་ཀྱི་འབད་བརྩོན་ཆུ་བོའི་རྒྱུན་བཞིན་གནང་རྒྱུའི་ཆེད་དུ་རང་
ཉིད་ཀྱི་བསམ་ཚུལ་ཞུས་པར་འཚོ་བྱེད་རྣམས་ཀྱི་དགོངས་བཞེས་ཟབ་མོ་ཡོད་པ་
ཅི་ནས་འཚལ་ལོ། སྤྱི་ཟླ་དྲུག་པའི་ནང་སྔོན་ཆད་སྨན་རྩིས་ཁང་གི་རིག་དངོས་
ཀྱི་ཆ་ཤས་གཡུ་ཐོག་གསར་མ་ཡོན་ཏན་མགོན་པོའི་གསེར་ཟངས་ཀྱི་སྐུ་བརྙན་
མི་ཚད་མ་དེ་དང་སྨན་གྱི་སྲུང་མ་དམ་ཅན་སྡེ་དགུའི་ཞལ་ཐང་བྱིན་རླབས་ཅན་
དེ་དག་གཙང་བཤེར་བཞིའི་ལས་འགུལ་དང་རིག་གནས་གསར་བརྗེ་ཆེན་པོའི་
སྐབས་གཏོར་བཤིག་ཏུ་སོང་ནས་ལོ་མང་རིང་ཉམས་གསོ་མ་བྱུང་བར་དེ་མུར་
ལུས་པ་དང༌། སྤྱི་ལོ་ ༡༩༨༠ལོ་ནས་བཟུང་གཡོན་ ཐལ་ གྱི་ལམ་ཕྱོགས་ཡོ་
བསྲུང་དང་འབྲེལ་ཏང་གི་མི་རིགས་སྲིད་ཇུས་བཟང་པོ་ལག་བསྟར་དོན་འཁྱོལ་
བྱུང་བའི་དབང་གིས་སླར་ཡང་གོང་གསལ་གཡུ་ཐོག་གསར་མའི་སྐུ་བརྙན་དམ་
ཅན་སྡེ་དགུའི་ཞལ་ཐང་སྔོན་ཆད་ལས་སྤུས་ཀ་མི་ཞན་པ་གསར་དུ་བཞེངས་
131



པའི་དུས་སྐབས་བྱུང་བ་མ་ཟད། ལྕགས་པོ་རིའི་རྟེན་གཞི་གཞི་རྒྱ་ཆུང་ངུ་ཞིག་
གསར་རྒྱག་ཡོང་རྒྱུའི་རེ་བས་དུས་ཚོད་དེ་དང་བསྟུན་ནས་སྨན་བླ་ལོངས་སྐུའི་
སྐུ་བརྙན་ཐོག་ཚད་གཅིག་མ་ཟིན་ཙམ་ཞིག་རྒྱུ་གསེར་ཟངས་ལས་འགྲུབ་པ་
ཞིག་ཀྱང་གསར་བཞེངས་ཐུབ་པ་བྱུང། ད་དུང་རང་རེའི་གསོ་རིག་དང་འབྲེལ་
བ་ཡོད་པའི་ཞལ་ཐང་གཞན་དག་གཡུ་ཐོག་གསར་མ་དང་། ཞང་བློན་རྡོ་རྗེ་
བདུད་འདུལ། རྟ་མགྲིན་སོགས་ཁྱོན་བསྡོམས་ཞལ་ཐང་རྣམ་གྲངས་བཅུ་བཞི་
ལྷ་སའི་ལྷ་བྲིས་མཁས་པ་བསྟན་འཛིན་ལགས་ཀྱི་ཇུས་འགོད་དང་ལག་བྲིས་
གནང་བ་ ཤ་ སྟག་ཡིན་ཞིང་། ཁོང་ གིས་རི་མོའི་ཉམས་འགྱུར་དང་ཚོན་
མདངས་ཀྱི་ཁྱད་ཆོས་དེ་བཞིན་བྲིས་སྐུའི་ཆ་བྱད་སོགས་ཤིན་ཏུ་ཚད་ལྡན་ཡིན་
པར་བརྟེན་ཞལ་ཐང་དེ་རྣམས་མཐོང་བ་ཙམ་གྱིས་དད་གུས་དང་ཡིད་དབང་
འཕྲོག་པའི་སྣང་བ་འཆར་ཏེ་ལྷ་བྲིས་པ་དེ་ལྟ་བུ་ཡོད་པར་བསྔགས་བརྗོད་དང་
ཁོང་གི་ཕྱག་རྒྱུན་མ་ཉམས་ཡུན་གནས་ཡོང་རྒྱུར་ཐུགས་རེ་གནང་མཁན་དུ་མ་
ཞིག་བྱུང་འདུག་ལ་ལྷག་པར་དུ་ལོ་དེའི་བདུད་རྩི་སྨན་སྒྲུབ་ཀྱི་ཆོ་ག་ཚུགས་
སྐབས་གོང་གསལ་གསར་བཞེངས་བྱས་པའི་ཞལ་ཐང་རྣམས་སྨན་རྩིས་ཁང་
བོད་སྨན་བཟོ་གྲྭར་གདན་དྲངས་ཏེ་ཞལ་ཐང་བཀྲམ་པ་དང་དུས་མཚུངས་སྨན་
སྒྲུབ་ཀྱི་དཀྱིལ་འཁོར་དང་ ཆོས་པའི་ཡོ་ཆས། དབང་རྫས་བཅས་པ་གསར་
དུ་བཟོས། དེ་ནས་བཟུང་བདུད་རྩི་སྨན་སྒྲུབ་ཀྱི་སྐབས་སུ་མཁོ་བའི་ཡོ་ཆས་
མཐའ་དག་མ་ཚང་བ་མེད་པ་དེ་བཞིན་གཙོ་བོ་བོད་སྨན་བཟོ་གྲྭ་དང། སྨན་
རྩིས་ཁང་གི་རིག་དངོས་ཉམས་གསོ་ཚོགས་ཆུང། དེ་མིན་ཁྲེན་ཀོན་ཆུས་མི་
རིགས་ལག་ཤེས་སྒྱུ་རྩལ་ཚོང་ཁང་བཅས་ཀྱི་འབད་བརྩོན་རྒྱབ་སྐྱོར་གནང་བའི་
འབྲས་བུ་ཞིག་དང་། གོང་གསལ་ལས་དོན་དེ་དག་གྲུབ་རིང་རང་ངོས་ནས་
132



དང་བས་སྐུལ་སློང་བྱས་ཏེ་རྩ་བའི་འགན་འཁུར་བླངས་རྒྱུ་དང་། བསམ་གྲོས་
བསྡུར་རྒྱུ། ལེ་ཐོགས་འགན་འཁྲི་འཁུར་རྒྱུ་བཅས་པར་བློ་སྟོབས་ཆེར་སྐྱེས་དང་
རང་ཟོན་ཡོངས་སུ་སྤངས་ཏེ་མཐུན་འགྱུར་གང་ཐུབ་ཅི་ཐུབ་ཞུས་པ་ལས་དེང་
གི་ཆར་རང་གཞན་ཚང་མས་ཡིད་སྨོན་གནང་མིན་ཇི་ལྟར་ཡང་རང་ཉིད་དུས་
ཕྱིས་ཀྱི་སྨན་རྩིས་ཡོན་ཀྲང་གི་གོ་གནས་བཟུང་བ་དང་སྨན་རྩིས་རིག་གནས་
ཐད་ལ་རྒྱ་ཆེན་པོའི་སྲི་ཞུ་མ་འགྲུབ་རུང་འཇིག་རྟེན་གྱི་གཏམ་དཔེར། སྐར་མ་
རེ་རེས་ནམ་ཚོད་བཟུང་། དེ་ནས་ཐོ་རེངས་སྐར་ཆེན་ཤར། ཞེས་པ་ལྟར་རང་
གི་ཤེས་བྱ་དང་ནུས་པར་དཔགས་ནས་ལས་དོན་འགའ་ཤས་འགྲུབ་པ་རྣམས་
ད་བཞུགས་ཀྱི་འཚོ་བྱེད་རྣམས་དང་ཕྱི་རབས་འབྱོན་འགྱུར་གྱི་བློ་གསལ་རྣམས་
ལ་གསལ་བཤད་ཙམ་ལས་གཙོ་བོ་ནི་ཐུད་ཚོ་བ་མར་གྱི་བཀའ་དྲིན་ཡིན་ཟེར་བ་
ལྟར་ཏང་དང་སྲིད་གཞུང་གི་ཐུགས་རྗེའི་བཀའ་དྲིན་དང་། རིམ་པ་ཁག་གི་
དབུ་ཁྲིད་ཀྱི་ཐུགས་འཁུར། འབྲེལ་ཡོད་ལས་ཁུངས་ཀྱི་རྒྱབ་སྐྱོར། ལས་ཀར་
དངོས་སུ་བཞུགས་མཁན་གྱི་འབད་བརྩོན་བྱས་པའི་འབྲས་བུ་དང་ཁ་བྲལ་
ཐབས་མེད་པ་ཞུ་མི་དགོས། ཟླ་བ་བདུན་པ་བརྒྱད་པའི་ནང་བོད་ལུགས་གསོ་
རིག་གི་ཁྱད་ཆོས་དམིགས་བསལ་ཅན་ཏེ་སྨན་པའི་སྤྱོད་བཟང་དང་ཀུན་སྤྱོད་
སྐོར་ལ་སྔར་ནས་བཟུང་མཁས་དབང་རིམ་འབྱོན་རྣམས་ཀྱི་ཁྱིམ་རྒྱུད་ཀྱི་ནོར་བུ་
ལྟར་ཤིན་ཏུ་གཅེས་སྤྲད་གནང་ནས་བཟུང་དེང་གི་བར་དུའང་དེ་ལྟར་སྣོད་
ལྡན་གཅིག་ལས་གཅིག་བརྒྱུད་དེ་རྒྱུན་མི་ཆད་པར་འགྲོ་དོན་བྱེད་པར་བསྔོ་ཞེས་
གསུངས་པ་ལྟར་རང་ཅག་སྨན་པའི་མིང་འཛིན་མཐའ་དག་གི་ཙནྡ་དང་དྲི་
བསུང་གི་དཔེ་ལྟར་ལྷན་སྐྱེས་སུ་ཡོད་པ་གཞིར་བཅས་ཀྱང་སྤྱི་ཚོགས་འཕེལ་རྒྱས་
དང་། ཁོར་ཡུག་འགྱུར་ལྡོག བསམ་བློའི་ངོས་འཛིན་སོགས་ལ་སྔོན་ཆད་དང་
133



མི་འདྲ་བའི་རྒྱུ་རྐྱེན་མང་དག་ཡོད་པར་བརྟེན་བསམ་བློ་ཆབ་སྲིད་སློབ་གསོར་
དམ་འཛིན་བྱེད་རྒྱུ་དང་ཁྱད་པར་བློ་གཅིག་སེམས་གཅིག་གི་མི་དམངས་
ཞབས་འདེགས་ཞུ་རྒྱུ་དང་། ལག་རྩལ་ཡག་ཐོག་ཡག་བརྩེགས་ཡོང་བ། སྲོག་
སྐྱོབ་རྨས་སྐྱོར་གྱིས་གསར་བརྗེའི་མི་ཆོས་རིང་ལུགས་ལག་བསྟར་དགོས་པའི་
སྐོར་ལ་ཀྲུའུ་ཞི་མའོ་ཙེ་ཏུང་གིས་སྔར་ནས་རང་ཅག་སྨན་པ་ཡོངས་ལ་ཞལ་
གདམས་བསླབ་བྱ་གནང་མྱོང་བ་དང། ད་ལྟའི་ཆར་ཏང་ཀྲུང་དབྱང་ནས་ཀྱང་
བསམ་པའི་དཔལ་ཡོན་དང་དངོས་པོའི་དཔལ་ཡོན་དར་བ་བྱེད་རྒྱུ་དེ་བཞིན་སྤྱི་
ཚོགས་ཕན་འབྲས་གཙོ་བོར་བྱེད་པའི་སྟེང་དཔལ་འབྱོར་ཕན་འབྲས་ལའང་དོ་
སྣང་བྱེད་དགོས་པའི་མཛད་ཕྱོགས་ཡོད་སྟབས་རྩ་བའི་ཆར་དུས་དང་རྣམ་པ་
ཀུན་ཏུ་གོང་གསལ་ཏང་གི་བསམ་བློ་ཆབ་སྲིད་སློབ་གསོར་དམ་བཟུང་བྱེད་པའི་
འོག་ཏུ་སྨན་ཁང་གི་དོན་དངོས་དང་བོད་སྨན་གྱི་ཁྱད་ཆོས་དང་བསྟུན་ཏེ་ངོས་
རང་ནས་སྨན་ཁང་གི་སྨན་དོན་མི་སྣའི་ཁྲོད་དུ་གཡུ་ཐོག་གསར་རྙིང་གི་རྣམ་
ཐར་གཙོ་བོར་བྱས་ནས་ཟུར་ཁྲིད་ཞུས་པ་ཡིན། གཡུ་ཐོག་རྙིང་མའི་རྣམ་ཐར་
ཁྲིད་སྐབས་གཙོ་གནད་དུ་བཟུང་བའི་ནང་དོན་ནི་ཡབ་ཁྱུང་པོ་རྡོ་རྗེའི་ཞལ་ནས་
སྨན་པ་ཞེས་པའི་གོ་དོན་གསེད་བཀྲོལ་གནང་བ་ནི། མཚན་ཉིད་རྒྱ་ཚེ་མཁས་
ན་སྨན་པ་ཡིན། མན་ངག་དོན་ལ་མཁས་ན་སྨན་པ་ཡིན། ཚིག་དོན་འགལ་
འཁྲུལ་འབྱེད་ན་སྨན་པ་ཡིན། གཉེན་པོ་ནད་ཀྱི་ཐོག་འབབ་སྨན་པ་ཡིན།
ལག་ལེན་གནད་དུ་འདྲིལ་བ་སྨན་པ་ཡིན། བྱང་ཆུབ་སེམས་མཆོག་ལྡན་ན་
སྨན་པ་ཡིན། ཞེས་དང་དེ་ལས་ལྡོག་པ་ནི། དུག་ཆུ་ཆང་ལ་དགའ་ན་སྨན་པ་
སྨྱོ། གཡོ་སྒྱུ་སྡིག་ལ་དགའ་ན་སྨན་པ་སྨྱོ། མཐོ་འཇུག་ངན་ལ་སྡང་ན་སྨན་པ་
སྨྱོ། སྨན་སྦྱོར་སྡེབས་ལ་མི་བརྟེན་སྨན་པ་སྨྱོ། བུད་མེད་གཡེམ་ལ་དགའ་ན་
134



སྨན་པ་སྨྱོ། དོན་མེད་སྐུར་འདེབས་བྱེད་ན་སྨན་པ་སྨྱོ། ཞེས་དང་ཡང་དེ་ཉིད་
ལས། ཁས་བླངས་དོན་ཐོག་མི་རྒྱུག་སྨན་པ་འཆལ། བློ་བྲིད་རྫུན་འཁྲུལ་བྱེད་
ན་སྨན་པ་འཆལ། ལེ་ལོ་ཆང་དབང་སོང་ན་སྨན་པ་འཆོལ། མི་ཤེས་ཤེས་པར་
རློམ་ན་སྨན་པ་འཆལ། མི་སྲོག་ཚོད་ལེན་བྱེད་ན་སྨན་པ་འཆལ། ཤེས་མེད་འོ་
དོད་འབོད་ན་སྨན་པ་འཆལ། ཞེས་དང་ད་དུང་གསུངས་པར། མྱོང་མེད་ཁ་
ཏ་བྱེད་ན་སྨན་པ་འཁྲུལ། ཚ་གྲང་སྡེབས་ལ་མི་མཁས་སྨན་པ་འཁྲུལ། བསིལ་
དྲོད་ཕྱོགས་ལོག་བྱེད་ན་སྨན་པ་འཁྲུལ། ཟས་དང་སྤྱོད་ལམ་མི་མཐུན་སྨན་པ་
འཁྲུལ། ཁ་དམར་གཏར་བསྲེག་མི་ཤེས་སྨན་པ་འཁྲུལ། ཚིག་དང་ཉམས་ལེན་
འཛོལ་ན་སྨན་པ་འཁྲུལ། ཞེས་གསུངས་པའི་བསླབ་བྱ་རྣམས་རང་གཞན་ན
མས་ཁ་ཙམ་ཚིག་ཙམ་མ་ཡིན་པར་ལག་ལེན་དུ་གང་འཁྱོལ་བྱེད་རྒྱུ་དང། དེ་
བཞིན་གཡུ་ཐོག་གསར་མ་ཡོན་ཏན་མགོན་པོའི་ཞལ་ནས་ཀྱང་། གངས་ཅན་
ཡུལ་གྱི་སྨན་པ་གཡུ་ཐོག་ང། གནས་ལྔ་ཀུན་ལ་མ་རྨོངས་མཁས་གྱུར་ཀྱང་།
ང་རྒྱལ་དང་བྲལ་གསོ་བ་གཙོ་བོར་སྟོན། བྱམས་དང་སྙིང་རྗེས་སྐྱོངས་པའི་
ལག་རྗེས་ཡིན། ང་ཡིས་བུ་སློབ་མཁས་འདོད་གྲགས་འདོད་སྤོངས། སྙིང་རྗེ་
ཆེ་ན་གང་བྱས་ཆོས་སུ་འགྲོ། སྙིང་རྗེའི་ ངོ་བོ་གདོད་ནས་སྟོང་པར་ཉིད།
བྱམས་དང་སྙིང་རྗེ་ཟུང་འཇུག་ཏིང་ངེ་འཛིན། ངང་ནས་ཐོག་མེད་ཕ་མ་
སེམས་ཅན་ལ། དྲིན་ལན་ཕྱི་འགྱངས་མི་བྱེད་འཕྲལ་ལ་འབྱོལ། དགེ་བ་གང་
བྱས་བྱང་ཆུབ་དགེ་རྩར་བསྔོ། ང་ནི་མཁའ་སྤྱོད་དག་པའི་ཞིང་དུ་འགྲོ། ཞེས་
གསུངས་ཏེ་སྐུ་འཇའ་ལུས་སུ་ཕེབས་ཁར་ཞལ་གདམས་བྱིན་ཅན་འདི་ལྟ་བུ་
ཐུགས་བརྩེ་བ་ཆེན་པོས་བུ་སློབ་རྣམས་ལ་བསྩལ་བའི་སྐོར་གལ་ཆེ་དོན་ཆེན་
ཡིན་ཚུལ་དང་གོང་གསལ་གྱི་གདམས་ངག་འདི་བཞིན་སློབ་དཔོན་མཁས་
135



དབང་མཁྱེན་རབ་ནོར་བུས་སྐུ་ཚེ་གཅིག་རིང་མཚན་མོའི་ཐུན་གྱིས་མཇུག་ཏུ་
གཅོད་སྲམ་ཆེན་པོ་ཞིག་ཕྱག་ལ་བསྣམ་ཤིང་གསུང་གདངས་སྙན་པོ་ཆག་མེད་དུ་
གསུངས་པ་རང་ཅག་སྨན་རྩིས་ཁང་གི་དངོས་སློབ་མང་ཆེ་བས་གོ་མྱོང་ཐོས་
མྱོང་ཡོད་པའི་སྐོར་ལ་དྲན་གསོ་དང་འབྲེལ་རང་རེ་ད་ཡོད་སྨན་པ་ཡོངས་ནས་
གང་ཐུབ་ཅི་ཐུབ་ཀྱིས་ཉམས་ལེན་མཛད་ན་གསོ་དཔྱད་ཀྱི་བསྟན་པ་སྔར་བཞིན་
ཉམས་མེད་གོང་འཕེལ་ཡོང་ངེས་དང་དེ་ལྟར་མ་བྱུང་ཚེ་སྔོན་ཆད་ཀོང་སྤྲུལ་ཡོན་
ཏེན་རྒྱ་མཚོས་མཛད་པའི་གསོ་རིག་བསྟན་པ་རྒྱས་པའི་སྨོན་ལམ་གྱི་མཇུག་ཏུ།
ཁྱད་པར་སྨན་པའི་རྒྱལ་པོ་གཡུ་ཐོག་པ། ཡང་ཡང་དྲན་ཞིང་གསོ་བ་རིག་པའི་
གཞུང་། ནམ་གཞུག་རྫོགས་པའི་ཆུ་བཞིན་འགྲིབ་མཐོང་ནས། མི་བཟོད་སྙིང་
གི་ཟུག་ངུ་ཆེས་ཆེར་སྣང་། ཞེས་པ་ལྟར་གྱི་འོ་དོད་འབོད་དགོས་པའི་གནས་
སྐབས་ཡོང་ཉེན་ཡོད་གཤིས་དེ་ལུགས་རང་ཅག་འཚོ་བྱེད་ཀུན་ཀྱིས་སྨན་གཞུང་
སློབ་སྦྱོང་དང་། ལག་ལེན་སྦྱོང་བརྡར་ཧུར་ཐག་ངང་ནས་སྨན་པའི་སྤྱོད་བཟང་
དང་ཀུན་སྤྱོད་དྲི་མ་མེད་པ་མི་རབས་ནས་མི་རབས་བར་བརྒྱུད་སྤྲོད་བྱས་ཏེ་
འགྲོ་བའི་ནད་པའི་གསོས་སུ་འགྱུར་བ་ཞིག་དགོས་པར་བསམ་པ་ཟོལ་མེད་ཀྱི་
གསོན་འདེབས་ཀྱང་ཞུས་པ་ཡིན། སྤྱི་ལོ་ ༡༩༨༩ལོའི་ཟླ་བ་ ༡༠ པའི་ཚེས་
༢༤ནས་༣༠བར་ནེ་པ་ལ་རྒྱལ་ལྡན་རྒྱལ་ཁབ་ཀྱི་འཕྲོད་བསྟེན་པུའུ་ནས་གདན་
ཞུས་ལྟར་ངོས་དང་མཉམ་དུ་ལྗོངས་འཕྲོད་བསྟེན་ཐིང་གི་གསོ་རིག་ཆབ་སྲིད་
ཁྲུའུ་ཡིས་ཁྲུའུ་ཀྲང་སྐུ་གཞོན་ལུའུ་ཡན་ཁྲའོ། ལྗོངས་མི་དམངས་སྨན་ཁང་དང་
པོའི་བྱིས་ནད་ཚན་ཁག་གི་ཀྲུའུ་རེན་སྐུ་ གཞོན་ཡེ་ཤེས་དབྱངས་འཛོམས།
གཞིས་རྩེ་སྨན་རྩིས་ཁང་གི་ཏང་ཨུད་ཧྲུའུ་ཅི་ཟླ་བ་ལགས། ཕྱི་འབྲེལ་ལས་
ཁུངས་ནས་ཚེ་ཆོས་ལགས་བཅས་ཀྱི་གྲོང་ཁྱེར་ ཀ་ཏ་མན་ཏུར་དམའ་རིམ་
136



འཕྲོད་བསྟེན་བདེ་སྲུང་ཐད་ཀྱི་གནས་ཚུལ་ལ་རྟོགས་ཞིབ་བྱས་པ་དང་ཕྱོགས་
མཚུངས་བོད་ཀྱི་གསོ་རིག་ལོ་རྒྱུས་དང་འབྲེལ་བ་ཡོད་པའི་བལ་པོའི་སྨན་དཔྱད་
རིག་པའི་སྐོར་ལ་རྟོག་ཞིབ་ཀྱང་ཞུས་པ་ཡིན། གོང་གསལ་ཉིན་བདུན་རིང་གི་
ཤེས་རྟོགས་བྱུང་བ་རྣམས་རགས་ཙམ་ཞུས་ན། ནེ་པ་ལའི་འཕྲོད་བསྟེན་སྨན་
བཅོས་ཀྱི་ཆ་རྐྱེན་སྐོར་གྲོང་ཁྱེར་ནང་དུ་འཕེལ་རྒྱས་གང་ཙམ་བྱུང་ཡོད་ལ། ནེ་
པ་ལའི་སྲིད་གཞུང་གིས་འབད་བརྩོན་དང་ཕྱི་རྒྱལ་གྱི་རོགས་སྐྱོར་གནང་བའི་
མཐུ་ལས་དེང་རབས་ཅན་གྱི་སྨན་ཁང་ཆེ་གྲས་ཁ་ཤས་དང་མ་བུའི་བདེ་སྲུང་གི་
སྨན་ཁང་བཅས་ཀྱང་དེ་སྔ་དང་བསྡུར་ན་ཡར་རྒྱས་བྱུང་བ་གསལ་པོར་མངོན་གྱི་
འདུག ཡ་མཚན་ཆེ་བ་ཞིག་ལ་སྨན་ཁང་དེ་ཚོའི་ནང་འབྱོར་ལྡན་གྱི་སྨན་རིན་
སྤྲད་དེ་སྨན་བཅོས་དང་ནད་སྡོད་ཁང་སོགས་ཆ་རྐྱེན་ལེགས་པོ་ཡོད་པ་དང་།
འཚོ་བ་སྐྱོ་བའི་རིགས་ལ་ནེ་པ་ལའི་སྲིད་གཞུང་གིས་གཟིགས་བསྐྱངས་ཐོག་
ནས་སྨན་སྦྱིན་དང་ཐ་ན་ལྟོ་ཆས་ཡན་ཆད་ནར་གཏོང་གནང་བ་ང་ཚོས་དངོས་
སུ་མཐོང་བྱུང། འོན་ཀྱང་དབུལ་ཕོངས་ཀྱི་ནད་པ་རྣམས་ན་ཚའི་དབྱེ་བ་མེད་
པར་ཁང་པ་ཆེན་པོའི་ནང་ནད་པ་མང་པོ་མཉམ་དུ་ཉར་བ་དང་། ཚབས་ཆེན་
མྱུར་སྐྱོབས་བྱེད་རྒྱུའི་ནད་པ་ཕུད་དེ་བྱིངས་རྣམས་ལ་ནད་ཁྲི་མེད་པར་ས་སྟེང་
དུ་སྡོད་དགོས་ཀྱི་འདུག ངོ་སྤྲོད་བྱས་པ་ལྟར་ན་ནེ་པ་ལའི་ཞིང་གྲོང་དང་ལུང་
ཁུག་འགའ་ཤས་ནང་ད་དུང་སྨན་བཅོས་འཕྲོད་བསྟེན་གྱི་ཆ་རྐྱེན་ཞན་པ་དང་
།
ལྷག་པར་གནམ་གཤིས་ཚ་བ་དང་གཙང་སྦྲ་ཞན་པ་སོགས་ལས་བཤལ་རིམས་
སོགས་འགོས་ནད་ཀྱང་ལོ་ལྟར་ཁྱབ་གདལ་དུ་འགྲོ་གི་ཡོད་པ་དེ་ལ་སྔོན་འགོག་
བབས་ཚུགས་ནས་བྱ་ཐབས་བཟུང་སྟེ་བཀག་འགོག་གང་ཐུབ་བྱེད་ཀྱི་ཡོད་པ་
འདྲ། བལ་པོའི་མི་རིགས་ཀྱི་སྨན་ཁང་ལ་བལྟ་བསྐོར་བྱེད་དུས་ཕྱི་ལུགས་ཀྱི་
137



སྨན་ཁང་དང་བསྡུར་ན་ཆ་རྐྱེན་ཤིན་ཏུ་སྐྱོ་བ་མ་ཟད་སྨན་པའི་གྲངས་ཚད་དང་
སྨན་རྫས་ཀྱི་ཆ་རྐྱེན་གང་ཅིར་གནམ་ས་ལྟ་བུའི་ཧེ་བག་ཆེན་པོ་འདའ། འབྲས་
བུ་གསུམ་དང་བཟང་པོ་དྲུག་སོགས་ཚ་བའི་ཡུལ་དུ་སྐྱེ་བའི་སྨན་རིགས་རྣམས་
རྒྱུན་སྤྱོད་ཀྱི་གྲས་སུ་གཏོང་བ་དང་། ཐ་ན་ཨ་བར་སྐྱུར་གསུམ་གྱི་མིང་འདྲ་ཡང་
ཧ་ཅང་བོད་ལུགས་གསོ་རིག་དང་མཐུན་པར་སྣང་། ལོ་རྒྱུས་སྐོར་ལ་ནེ་པ་ལའི་
མི་རིགས་རང་ཉིད་ཀྱི་སྨན་གཞུང་སྔ་ཤོས་ལེགས་སྦྱར་སྐད་དུ་ཨ་ཡུ་བྷེ་ཏ་ཞེས་པ་
དེ་རང་ཡིན་ཞིང་། དེ་ཉིད་དེང་སྐབས་ཨེ་ཤ་ཡའི་ཡུལ་དུ་དམངས་ཁྲོད་ཀྱི་སྨན་
བཅོས་བྱ་ཐབས་དང་གཙོ་བོ་ཡུལ་མི་དམངས་ཚོགས་ཀྱི་དགའ་བསུ་བྱེད་པ་ལས་
འབྱོར་པ་ཅན་ཚོས་ཡིད་ཆེས་དང་བསྟེན་པ་ཤིན་ཏུ་ནས་ཉུང་ཉུང་ཡིན་འདུག་
པ་དངོས་ར་སྤྲོད་ཐུབ། སྔོན་ཆད་ཆོས་རྒྱལ་སྲོང་བཙན་དང་ཁྲི་སྲོང་རྣམ་གཉིས་
ཀྱིས་བལ་ཡུལ་ནས་སྨན་པ་མཁས་པ་གདན་དྲངས་པ་དང་། དེ་རྗེས་གཡུ་ཐོག་
རྙིང་མ་དང་གསར་མ་བལ་ཡུལ་དང་རྒྱ་གར་སོགས་ལ་ཕེབས་ནས་ཕན་ཚུན་
ཉམས་ཞིབ་དང་སློབ་སྦྱོང་གནང་བའི་སྐོར་ད་ཡོད་ནེ་པ་ལའི་སྨན་པ་ཚོར་དྲི་བ་
བྱེད་སྐབས་ལན་འདེབས་འདི་ཡིན་གསལ་པོ་ཤེས་མཁན་མིན་འདུག སྐབས་
དེར་རང་གི་བསམ་པར་ནེ་པ་ལའི་གསོ་རིག་གི་གནས་བབས་དང་ང་ཚོ་བོད་ཀྱི་
གསོ་རིག་ཀྱི་དར་རྒྱས་གཉིས་པོ་བསྡུར་ན་ང་ཚོ་ནི་དགོས་མཁོ་མཐུན་རྐྱེན་
མཐའ་དག་འཛོམས་པ་དང་། ལོ་རེ་བཞིན་ཡར་རྒྱས་འགྲོ་བ། རྒྱལ་ཁབ་ཕྱི་
ནང་དུ་ཤུགས་རྐྱེན་གཏིང་ཟབ་ཡོད་པ་བཅས་ནི་ང་ཚོའི་གཟི་བརྗིད་དང་སྤོབས་
པ་ཡིན་ལ་གུང་ཁྲན་ཏང་དང་མི་དམངས་སྲིད་གཞུང་གི་ཐུགས་རྗེའི་བཀའ་དྲིན་
ལ་བསམ་བཞིན་དུ་དད་གུས་ཚད་མེད་ཞུ་བའི་བསམ་པ་འགོག་མེད་དུ་
བྱུང་། ཡང་ཀ་ཏ་མན་ཏུར་བོད་རིགས་སྨན་པ་མཁས་ཅན་ཀུན་བཟང་ལགས་
“འཚར་
138



ཀྱི་སྒེར་གྱི་མིང་ཐོག་ནས་བཙུགས་པའི་སྨན་རྩིས་ཁང་ཞེས་པ་དེ་ལ་བལྟ་བསྐོར་
བྱེད་དུས་སྨན་།
་ཁང་གཞི་རྒྱ་ཆུང་ངུ་ལས་མེད་ཀྱང་བོད་སྨན་བསྟེན་མཁན་བལ་
ཡུལ་གྱི་མང་ཚོགས་དང་ཡུལ་བསྐོར་སྤྲོ་འཆམ་གྱི་ཕྱི་རྒྱལ་བ་ཡང་གང་ལ་གང་
འཚམས་བྱུང་འདུག་ལ་སྨན་བཅོས་ཀྱི་ཕན་འབྲས་ཀྱང་གཞན་དང་མི་འདྲ་བའི་
ཁྱད་ཆོས་ཐོན་པའི་དཔེ་མཚོན་མང་དག་ངོ་སྤྲོད་བྱས་པ་རྣམས་ཡི་རངས་ཀྱི་
གནས་སུ་འགྱུར། འོན་ཀྱང་སྨན་སྦྱོར་སྐབས་སུ་བོད་ལྗོངས་ས་མཐོར་སྐྱེ་བའི་
སྔོ་སྨན་དང་རྡོ་སྨན་སོགས་ཀྱི་མཐུན་རྐྱེན་མ་འཛོམས་པའི་དཀའ་ངལ་ཡོད་ཚུལ་
ཁོང་ཚོས་བཤད་པ་ལྟར་དོན་དངོས་ཀྱང་དེ་ལྟར་རང་རེད་ཤག་
སྤྱི་ཟླ་༡༢ཚེས་༢༧ཉིན་རང་སྐྱོང་ལྗོངས་མི་དམངས་སྲིད་གཞུང་གི་ཆོག་
མཆན་གནང་བ་ལྟར་ངོས་དང་ཝང་ལེས་གཉིས་ཀྱི་ཕྱོགས་བསྒྲིགས་ཞུས་པའི་
རྒྱུད་བཞིའི་སྨན་ཐང་འདི་ལ་ཚན་རིག་ཞིབ་འཇུག་གི་གྲུབ་འབྲས་ཨང་དང་པོ་
ཡིན་པའི་གཟེངས་བསྟོད་ལག་ཁྱེར་དང་ཆབས་ཅིག་བྱ་དགའི་དངུལ་སྒོར་ལྔ་
སྟོང་གསོལ་རས་གནང་བྱུང་། སྤྱི་ལོ་༡༩༩༠ལོའི་ཟླ་བ་གསུམ་པའི་ནང་རི་པིན་
རྒྱལ་ཁབ་ཀྱིས་རང་སྐྱོང་གསོ་རིག་སློབ་གྲྭ་ཆེན་མོ་དང་། རི་ཀྲུང་བོད་སྨན་
མཛའ་གྲོགས་ཚོགས་པ། དེ་བཞིན་དགེ་རྒན་ཆེན་མོ་ཡི་ཏུང་ཧུང་ཡིའི་བཅས་
ཀྱི་གདན་ཞུ་གནང་བ་ལྟར་ངོས་དང་བོད་སྨན་སློབ་ཚེའི་ཡོན་ཀྲང་སྐུ་གཞོན་
མཁས་དབང་ཚེ་རྣམ་གཉིས་སྤྱི་ཚེས་ ༡༩ ཉིན་པེ་ཅིན་ནས་རྡོག་ཐོན་གྱི་ཕྱི་དྲོ་རི་
པིན་གྱི་རྒྱལ་ས་ཏུང་ཅིང་དུ་བདེ་འབྱོར་བྱུང་། ཐེངས་འདིའི་རི་པིན་དུ་གདན་
ཞུ་བྱས་པའི་དུས་ཚོད་ནི་ཉིན་བཅུ་ཡིན་པ་དང་འགྲོ་སོང་མཐའ་དག་རི་པིན་
གསོ་རིག་སློབ་གྲྭ་ཆེན་མོ་ནས་གཏོང་གི་འདུག ཁོང་ཚོས་བཏོན་པའི་ཉིན་རེའི་
བྱ་རིམ་ནང་གཙོ་གནད་བོད་ཀྱི་གསོ་རིག་ལོ་རྒྱུས་སྐོར་ལ་ངོ་སྤྲོད་དང་ལྷག་ཏུ་
139



སྨན་གཞུང་རྒྱུད་བཞི་རི་པིན་ཡི་གེར་བསྒྱུར་རྒྱུའི་ཆེད་དུ་ཁོང་ཚོར་འཕྲད་པའི་
དཀའ་གནད་འགྲེལ་བཤད་བྱེད་རྒྱུ་སོགས་ཡིན། དེ་ཡང་ཐོག་མར་སློབ་གྲྭ་ཆེན་
མོ་དེའི་ནད་ཐོག་ཞིབ་འཇུག་ཁང་ལ་བལྟ་བསྐོར་འཁྲིད་པ་དང་མགོ་ནས་མཇུག་
བར་སྒྲ་རླབས་འཕྲུལ་འཁོར་ཆེ་ཆུང་སྣ་ཚོགས་བསྟན་པ་མ་ཟད། ཚང་མ་ཚོན་
ཁྲ་ཅན་ཤ་སྟག་རེད་འདུག ཁོང་ཚོས་ཟེར་ན་རི་པིན་གྱི་འགྲན་རྩོད་བྱེད་ཡུལ་
ནུབ་ཕྱོགས་རྒྱལ་ཁབ་ཡིན་པ་དང་། དེའི་ནང་ནས་གཙོ་བོ་ཨེ་མིའི་རི་ཁ་ཡིན་
ཞིང་། ཨ་རིས་བཟོས་པའི་འཕྲུལ་འཁོར་རིགས་ལ་ལོ་བཅོ་ལྔ་རེ་མཚམས་ལ་
གསར་བརྗེས་བྱེད་ཀྱི་ཡོད་པ་དང་། རི་པིན་ནས་ལོ་ལྔ་རེ་མཚམས་ལ་འཕྲུལ་
འཁོར་འདི་རྣམས་གསར་བརྗེས་ཐུབ་ཀྱི་ཡོད་ཅེས་དང། ཁྱད་པར་སྒྲ་རླབས་
འཕྲུལ་འཁོར་ནང་དུ་གློག་བརྙན་སོགས་ཀྱི་པར་རིས་ལེབ་ཆགས་སུ་གསལ་བ་
རྒྱལ་ཁབ་ཕྱི་ནང་ཀུན་ཏུ་རྒྱུན་མཐོང་ཡིན་ཀྱང་ཁོང་ཚོས་དེ་དག་ལ་ཞིབ་འཇུག་
བྱས་ཏེ་པར་རིས་འབུར་ཐོན་ཐོག་ནས་མཐོང་རྒྱུ་ཡོད་པ་ཚན་རིག་ཞིབ་འཇུག་
གི་གྲུབ་འབྲས་ཐོབ་དང་ཐོབ་བཞིན་པ་ཡིན་ཚུལ་གདེང་ཚོད་ཆེན་པོས་བཤད་
བྱུང་། ཡང་ཉིན་གཅིག་ཚན་རིག་ཞིབ་འཇུག་ཁང་དང་དཔེ་མཛོད་ཁང་ལ་བལྟ་
བསྐོར་ཞིབ་འཇུག་བྱེད་དུས། དེ་ཚོའི་ནང་ཕུང་པོ་གཤགས་ལས་ཀྱི་ཐད་ལ་
ཡོན་ཀྲང་སྐུ་གཞོན་དགེ་རྒན་ཆེན་མོ་མཱ་ཐའོ་ཞུ་བ་ཞིག་འདུག་པས། ཁོང་གིས་
མིའི་ཀླད་པའི་རྒྱབ་ཀྱི་དབང་རྩ་ཞིག་གིས་ནུས་པའི་སྐོར་ལ་ཞིབ་འཇུག་གནང་སྟེ་
ལོ་ངོ་བཅུ་གཉིས་རིང་གཤགས་ལས་ཁང་དེའི་ནང་དུ་བཞུགས་ཏེ་ཐ་ན་ཞལ་
ལག་ཡན་ཆད་གཟིམ་ཁང་དུ་མ་ཕེབས་པར་ལས་གནས་རང་ལ་བཞེས་ནས་
འབད་བརྩོན་ཞིབ་འཇུག་གནང་བ་བརྒྱུད་མཐ་
མཐར་དབང་རྩ་དེའི་སྐོར་ལ་ཞིབ་
འཇུག་གི་གྲུབ་འབྲས་འཛམ་གླིང་ཐོག་གསར་རྙེད་བྱུང་བའི་ཚན་རིག་མཁས་
140



ཅན་ཞིག་ཏུ་འགྱུར་འདུག དཔེ་མཛོད་ཁང་ལ་བལྟ་བསྐོར་བྱེད་སྐབས་ནུབ་
ཕྱོགས་གསོ་རིག་གི་སྲུང་མའི་གཟུགས་བརྙན་རི་མོར་བྲིས་པ་ཞིག་ངོ་སྤྲོད་བྱས་
བྱུང་། སྐབས་དེར་ངའི་བསམ་པར་བོ་
ར་བོད་ཀྱི་གསོ་རིག་ལ་སྲུང་མ་ཞང་བློན་རྡོ་རྗེ་
བདུད་འདུལ་ཡོད་པ་ནང་ལྟར་ཕྱི་ལུགས་གསོ་རིག་ལའང་དེ་ལྟ་བུའི་སྲུང་མ་
ཡོད་པ་བློ་ཡུལ་ལའང་འཁོར་མ་བྱུང༌། ཡ་མཚན་པའི་པར་གྱི་འགྲམ་དུ་བདག་
དང་ཡོན་ཀྲང་གཞོན་པ་ཚེ་རྣམ་ལགས་གཉིས་ལངས་ནས་འདྲ་པར་ཞིག་ཀྱང་
བླངས་པ་ཡིན། དེ་ནས་སློབ་གྲྭའི་བཀོད་སྒྲིག་ལྟར་རིག་གཞུང་སྤེལ་ཡུལ་ཚོགས་
ཁང་དུ་མཁས་པ་སུམ་ཅུ་ལྷག་ཙམ་བཞུགས་པའི་དབུས་སུ་བོད་ཀྱི་གསོ་བ་རིག་
པའི་ལོ་རྒྱུས་སྙིང་པོར་བསྡུས་ནས་སྒྲོག་སྦྱངས་དང། དེ་བཞིན་དྲི་བ་དྲིས་ལན་
གྱི་ཐད་ནས་བགྲོ་གླེང་བྱས་ཞིང་
། རི་པིན་གྱི་སྨན་པ་ཚོས་བོད་ཀྱི་གསོ་རིག་དང་
སྨན་རིགས་ཀྱི་ལོ་རྒྱུས་དང་། ལྷག་པར་སྨན་པའི་ཀུན་སྤྱོད་སྐོར་དང་། ཡིད་
སྨོན་དང་གདེང་འཇོག་ཧ་ཅང་མཐོ་པོ་གནང་གི་འདུག དེ་དང་ཕྱོགས་
མཚུངས་རི་པིན་གྱི་སྨན་པའང་སྨན་པའི་ཀུན་སྤྱོད་དང་སྤྱོད་བཟང་སྐོར་ལ་སློབ་
གསོ་ནན་པོ་དང་ལམ་ལུགས་ནན་པོ་ཡོད་པ་དཔེར་ན་འབྲས་སྐྲན་གྱི་ནད་གཞི་
ཡོད་མཁན་ལ་བཅོས་ཐབས་མེད་པ་ཡིན་ཚུལ་ཤོད་མི་རུང་བ་མ་ཟད། ཐ་ན་
ནང་མི་གཉེན་ཚན་བཅས་པར་གསང་བ་བྱས་ཏེ་སྨན་བཅོས་ཞོགས་འདེགས་ལ་
ཤུགས་རྐྱེན་མི་ཡོང་བ་གཙོ་བཟུང་བྱེད་ཀྱི་ཡོད་ཚུལ། གཞན་ཡང་རི་པིན་ནང་
པའི་ཆོས་ཚོགས་ཀྱིས་ཀྱང་འབྲས་སྐྲན་གྱི་ནད་གཞི་ཡོད་མཁན་མང་པོར་སེམས་
ཀྱི་ནད་གསོ་བ་དང་། སྨན་ཁང་གི་སྨན་བཅོས་ཟུང་འབྲེལ་བྱས་པར་ཕན་
འབྲས་བྱུང་ཚུལ་སྐོར་ཡང་ངོ་སྤྲོད་བྱས་བྱུང་། ད་དུང་གཤགས་ལས་ཁང་གི་
ཕུང་པོ་བླུག་སའི་ལྕགས་སྒམ་སྒོ་ཕྱེ་དུས་སྨན་པ་དང། དངོས་སྦྱོང་སློབ་མ། ང་
141



ཚོ་བལྟ་བསྐོར་པ་ཚང་མས་མགོ་བོ་སྒུར་སྒུར་བྱས་ནས་གུས་འདུད་ཞུ་བའི་རྣམ་
པ་བསྟན་དགོས་པ་དེ་ཡང་སྨན་པའི་ཀུན་སྤྱོད་ཁོངས་སུ་བརྩི་གི་འདུག རྒྱུ་
མཚན་ནི་ཕུང་པོ་ལེགས་སྐྱེས་སུ་འབུལ་མཁན་ལ་གུས་སེམས་མཚོན་པ་དང་།
ཕྱི་རབས་སྨན་པ་མང་པོར་ཞིབ་འཇུག་གི་ཆ་རྐྱེན་བསྐྲུན་ཡོད་པ་དེ་རྣམས་མ་
བརྗེད་པའི་ཚུལ་དུ་ཡིན་ཞེས་བཤད་བྱུང་། དེ་ནས་སྤྲོ་འཆམ་གྱི་ཚུལ་དུ་རི་པིན་
གྱི་རྒྱལ་ས་ཏུང་ཅིང་དང་གྲོང་ཁྱེར་ཆེ་བ་གནའ་ལན་དང་ཅིང་ཏུའུ་བཅས་པར་
ཕྱིན་པ་དང་། དེ་དུས་ཁོང་ཚོས་ང་ཚོ་བོད་ནས་ཡོང་བ་སོང་ཙང་གནའ་ཤུལ་
གྲགས་ཅན་དང་། ནང་པའི་ལྷ་ཁང་། གནའ་རབས་འགྲེམས་སྟོན་ཁང་།
གཞན་ཡང་སྐྱེས་མོས་ཚལ་ཡིད་དུ་འོང་བ་སོགས་ལ་འཁྲིད་ཅིང་། དེའི་དུས་སུ་
རི་པིན་རྒྱལ་ཁབ་ཀྱི་གནའ་ཤུལ་གྲགས་ཅན་མང་དག་མཐོང་བའི་ཁར་སྤྱི་ཟླ་
གསུམ་པའི་ཟླ་མཇུག་ཏུ་རི་པིན་རྒྱལ་ཁབ་ཀྱི་མེ་ཏོག་ཡིང་ཧྭ་ཞེས་པ་ཞལ་ཁ་ཕྱེ་
བའི་སྐབས་དང་འཁེལ་བས་གང་ས་གང་དུ་དཔྱིད་ཀྱི་དཔལ་ཡོན་བཞད་པ་
དང་། སྲང་ལམ། ཚོང་ཁང་
། ཁྲོམ་གཞུང་གང་སར་མཛེས་སྡུག་གི་རྣམ་པས་
ཁེངས་པ་མ་ཟད་ཧ་ཅང་གུས་ཞབས་དང་ཡ་རབས་ཀྱི་བྱེད་སྟངས་མང་པོ་
མངོན་སུམ་དུ་མཐོང་བ་དཔེར་ན་འགྲིམ་འགྲུལ་འདུ་ལོང་བྱེད་སར་འཚང་ཁ་མི་
རྒྱག་པ་དང་། སྡོད་གནས་ལ་ཧབ་ཐོབ་མི་བྱེད་པ། རྒན་རབས་དང་བུད་མེད་
བྱིས་པ་བཅས་པར་དེ་བས་རང་འགུལ་ཐོག་ནས་དམིགས་བསལ་བལྟ་རྟོགས་
བྱེད་པ་དང་ཕན་ཚུན་ཐུགས་རྗེ་ཆེ་ཞེས་བརྡ་ལན་སྤྲོད་རེས་བྱེད་པ་སོགས་ཀྱི་
དར་སྲོལ་བཟང་པོ་མི་ཉུང་བ་ཞིག་མཆིས། གོང་གསལ་གྲོང་ཁྱེར་གསུམ་ལ་སྤྲོ་
འཆམ་བྱེད་རིང་དགེ་རྒན་ཆེན་མོ་ཡིས་ཏུང་ཞེས་པས་དུས་ཚོད་བར་གསེང་ཡོད་
ཚད་དང་འགྲུལ་སྐྱེལ་གློག་འཁོར། དེ་བཞིན་མཚན་མོ་མགྲོན་ཁང་ནང་བཅས་
142



པར་རྩ་རྒྱུད་སྡོང་འགྲེམས་དང་། བཤད་རྒྱུད་གྲུབ་པ་ལུས་ཀྱི་སྐོར་སོགས་མང་
དག་ཞིག་གི་ནང་དོན་སྐད་ཆ་དྲིས་པ་དང་། དུས་ཚོད་ཛ་དྲག་ཆེ་ཞིང་ཕན་ཚུན་
དྲི་བ་དྲིས་ལན་མང་བའི་དབང་གིས་ཐེངས་གཅིག་ང་རང་འགྲུལ་སྐྱེལ་མེ་འཁོར་
ནང་དུ་དམར་ཐོམ་ལངས་ནས་སྐར་ཆ་ཁ་ཤས་དྲན་པ་ཐོར་བ་ལྟ་བུའི་སྣང་ཚུལ་
ཡང་བྱུང་། གཅིག་ནས་ཁོ་བོས་ཀྲང་མུའུ་ཅིང་ཞེས་པ་རྒྱ་སྐད་ཤེས་མཁན་རི་
པིན་མི་དེ་ལ་སྐད་ཆ་དྲིས་དོན་རི་པིན་གྱི་རྒྱལ་ཁབ་ནང་དུ་མི་ཚང་མ་ལས་ཀར་
ཛ་དྲག་ཆེན་པོ་དེ་འདྲ་ཡོད་པ་དང། དགེ་རྒན་ཆེན་མོ་ཡི་ཏུང་ལགས་ཀྱང་སློབ་
གྲྭ་བ་ཡིག་ཚད་གཏོང་གྲབས་ཡོད་པ་ནང་བཞིན་གྱིས་རྟག་ཏུ་སློབ་སྦྱོང་དང་ཚན་
རིག་ཞིབ་འཇུག་བཅས་ཀྱི་ཐད་ལ་ནུས་ཤུགས་ཆེན་པོ་བཏོན་པའི་ཁར། ད་
དུང་བོད་ཀྱི་གསོ་རིག་ལ་ཞིབ་འཇུག་དང་། བོད་ཀྱི་སྐད་ཡིག་ལའང་སློབ་སྦྱོང་
བྱེད་རྒྱུའི་ཨུ་ཚུགས་ཡོད་པ་དེའི་སྐོར་རྒྱུ་མཚན་ཅི་ཡིན་བཙལ་ གཅོད་གཏོང་
སྐབས། ཀྲང་མུའུ་ཅིང་ནས་གསུངས་དོན། རི་པིན་རྒྱལ་ཁབ་ཏུ་འཕྲོད་བསྟེན་
དང་། སློབ་གསོ། དཔལ་འབྱོར་ཚང་མར་འགྲན་རྩོད་ཤུགས་ཆེན་ཡོད་པར་
བརྟེན། ཡི་ཏུང་ཁོང་ཡང་འབད་བརྩོན་ཆུ་བོའི་རྒྱུན་བཞིན་མ་བསྟེན་ཚེ་རང་
སྐྱོང་གསོ་རིག་སློབ་གྲྭའི་ནང་གི་མཁས་པ་ཅན་ཚོའི་རྗེས་སུ་ལུས་རྒྱུའི་ཉེན་ཁ་
ཡོད་པ་དེ་རེད་ཅེས་གསུངས་བྱུང་བས་དངོས་འབྲེལ་རང་གཞན་ཚང་མས་ང་
རྒྱལ་དང་ཕྲག་དོག་མེད་པའི་སྒོ་ནས་འགྲན་རྩོད་བྱེད་ཐུབ་ན་ཡར་རྒྱས་འགྲོ་རྒྱུར་
ཕན་པ་ལས་གནོད་པ་མིན་འདུག་སྙམ་པའི་བསམ་ཚུལ་སྐྱེས་བྱུང། སྤྱི་ཟླ་བཞི་
པ་དང་ལྔ་པའི་ནང་སྨན་རྩིས་ཁང་ནང་ཁུལ་དང་ལྗོངས་ཡོངས་ཀྱི་ཀྲུང་དབྱིའི་
དང་བོད་ལུགས་གསོ་རིག་རིག་གཞུང་ཉམས་མྱོང་སྤེལ་རེས་ཀྱི་ཚོགས་འདུའི་
ཆེད་དུ་རང་ཉིད་ནས་བོད་ཀྱི་རྒྱུད་བཞི་བསྟན་བཅོས་སུ་ཡིན་པ་ཁུངས་སྐྱེལ་
143



གནང་མཁན་གྱི་མཁས་དབང་ཉི་ཤུ་ལྷག་ཙམ་གྱི་མཚན་དང་། འཁྲུངས་ལོ།
དཔེ་ཆ་ངོ་སྤྲོད་གསུང་དུམ་ཁོལ་དུ་ཕྱུངས་པ་སྐལ་ལྡན་ཡིད་འཕྲོག་ཅེས་པ་
ཕྱོགས་བསྒྲིགས་ཞུས་པ་ཡིན། དེའི་དམིགས་ཡུལ་ནི་སྔོན་གྱི་མཁས་པ་ཚོས་
རྒྱུད་བཞི་བཀའ་དང་བསྟན་བཅོས་གང་ཡིན་ལ་དཔྱད་པ་གནང་བའི་སྐོར་
རྣམས་ཕྱི་རབས་ཚོར་མཚམས་སྦྱོར་ཞུ་རྒྱུ་དང་
། ཕྱིན་ཆད་གསོ་རིག་འབྱུང་
ཁུངས་སྐོར་ལ་ཞིབ་འཇུག་བལྟ་ཚུལ་དོན་དངོས་དང་མཐུན་པའི་ངོས་འཛིན་
ཡོང་ཆེད་ཡིན་པ་ལས་འདུ་ཤེས་འཛིན་སྟངས་ཐོག་ནས་བཀའ་འབེབས་བཀོད་
གཏོང་དང་ཆོས་མིན་གྱི་ལས་བསགས་པ་ལྟ་བུ་མིན་ནམ་སྙམ་པའི་ཀུན་སློང་
ཙམ་ལས་ཤེས་བྱར་མཐའ་མེད་པར་བརྟེན་ཕལ་
་ཕལ་པ་རང་གར་བདག་དང་བདག་
འདྲ་བས་ཁ་ཚོན་གཅོད་རྒྱུ་རོ་འཛིན་གྱི་ཡུལ་དུ་འགོངས་ཤིང་། ལྷག་པར་རིག་
གཞུང་སྒྱུ་རྩལ་ཐད་ལ་ཏང་གི་མེ་ཏོག་མཉམ་བཞད་དང་། མཁས་བརྒྱ་འགྲན་
གླེང་གི་མཛད་ཕྱོགས་བཟང་པོ་ཡོད་གཤིས་མུ་མཐུད་རྒྱུད་བཞི་བསྟན་བཅོས་
ཡིན་མིན་སྐོར་ལ་ཡིག་ཆ་ཁུངས་ལྡན་རྣམས་ཚད་མར་འོས་པའི་སྐྱེས་བུ་དམ་
པའི་གསུང་དུམ་དཔང་པོར་བཞག་ནས་མཐའ་གཅོད་གནང་རྒྱུར་སྙིང་ནས་རེ་
འདུན་ཞུ་རྒྱུ་ཡིན།
དེ་བཞིན་བོད་ཀྱི་གསོ་རིག་སློབ་ཁྲིད་ཀྱི་ཡ་གྱལ་སྡོང་འགྲེམས་ཞེས་པ་ལོ་
རྒྱུས་རིང་ཞིང་ནང་དོན་ཕུན་སུམ་ཚོགས་པས་སྔར་ལས་ད་བར་མཁས་དབང་
རིམ་བྱོན་རྣམས་ཀྱི་ཤིན་ཏུ་མཐོང་ཆེན་མཛད་དེ་བརྒྱུད་འཛིན་འཕེལ་རྒྱས་
ལེགས་པར་བྱུང་བ་དེ་ལྟར་ཡང་། རྣམ་བཤད་རིག་པ་ལས། བསྟན་བཅོས་
དང་ནི་ཐམས་ཅད་དང་
། ལས་ནི་ཅི་ཡང་རུང་བ་ཡིས། ཇི་སྲིད་དགོས་པ་མ་
སྨྲས་པར། དེ་སྲིད་དུ་ནི་སུ་ཞིག་འཛིན། ཞེས་པ་ལྟར་སྡོང་འགྲེམས་ཀྱི་དགོས་
144



པ་རྒྱུ་མཚན་ཤེས་རྟོགས་བྱེད་རྒྱུ་ཞན་པ་དང། ཁྱད་པར་སྡོང་འགྲེམས་ཁོ་ནའི་
ལོ་རྒྱུས་ ཕྱོགས་བསྒྲིགས་ཡིག་ཆ་ ཁ་ ཐོར་ དུ་དེ་མུར་ལུས་པ་རྣམས་ཕྱོགས་
བསྒྲིགས་བྱེད་རྒྱུ་དགོས་པ་གལ་ཆེར་མཐོང་ནས་ཁོ་བོས་དང་བས་ཀུན་སླངས་ཀྱི་
སྔ་སོར་གསོ་རིག་སྡོང་འགྲེམས་པར་བསྐྲུན་སྐབས་སུ་བསྡུས་བསྡུས་ཞིག་བྲིས་པ་
དེར་སླར་ཡང་ཁ་སྐོང་བྱས་ཏེ་གང་ཐུབ་ཅི་ཐུབ་ཀྱི་མཚམས་སྦྱོར་བྱས་ན་སྨན་
ཁང་ནང་ཁུལ་དང་ལྗོངས་ཡོངས་ཀྱི་རིག་གཞུང་སྤེལ་རེས་ཀྱི་ཚོགས་འདུའི་ཐོག་
ལ་ལེགས་སྐྱེས་དང་སྲི་ཞུ་ཕྲན་ཙམ་འབུལ་ཐུབ་པའི་བསམ་འདུན་བཅངས་པར་
བརྟེན་རྗེས་སུ་ཀྲུང་གོའི་བོད་ཀྱི་ཤེས་རིག་ཞེས་པའི་དུས་དེབ་ཐོག་གོང་གསལ་
རྩོམ་ཁག་གཉིས་སྔ་རྟིང་དུ་བཀོད་དེ་འགྲེམས་སྤེལ་གནང་སོང་
། སྤྱི་ཟླ་བདུན་
པའི་ཚེས་༢༢ཉིན་གྱི་ཕྱི་དྲོ་ཀྲུང་གུང་ཀྲུང་དབྱང་གི་སྤྱི་ཁྱབ་ཧྲུའུ་ཅི་ཅང་ཙེ་རྨིན་
རང་རེའི་སྨན་ཁང་གསར་པར་ཆེད་མངགས་གཟིགས་ཞིབ་ཏུ་ཆིབས་བསྒྱུར་
གནང་བ་དང་། རང་སྐྱོང་ལྗོངས་ཏང་ཨུད་ཀྱི་ཧྲུའུ་ཅི་ཧུའུ་ཅིན་ཐའོ་སོགས་ཀྱི་
ཕེབས་རོགས་འོག་སྔོན་དུ་བོད་ཀྱི་ཡུལ་སྲོལ་གོམས་གཤིས་ལྟར་དབུ་ཁྲིད་ལྷན་
རྒྱས་ལ་བཀྲ་ཤིས་མཇལ་དར་དང། གྲོ་སོ་ཕྱེ་མར། གསོལ་ཇ་བཞེས་འབྲས་
སོགས་བཏེགས་རྗེས་ཁོ་བོས་སྤྱི་ཁྱབ་ཧྲུའུ་ཅི་ཅང་ཙེ་མིན་མཆོག་དང་། དེ་མིན་
ལྷན་དུ་ཕེབས་པའི་དབུ་ཁྲིད་རྣམ་པར་དགའ་བསུའི་གཏམ་བཤད་དང་འབྲེལ་
བོད་ཀྱི་གསོ་རིག་ལོ་རྒྱུས་མདོར་བསྡུས་ནས་འགོ་བཙུགས་ཏེ་བཅིངས་འགྲོལ་
བཏང་རྗེས་དང་ལྷག་ཏུ་ཏང་གི་སྐབས་བཅུ་གཅིག་པའི་ཀྲུང་ཨུ་ཚང་འཛོམས་
གྲོས་ཚོགས་ཐེངས་གསུམ་པ་ཚོགས་ཚུན་གྱི་བོད་ཀྱི་གསོ་རིག་ཐད་ལ་ཐོབ་པའི་
གྲུབ་འབྲས་རྣམས་སྙན་གསེང་ཞུས་པར་དགྱེས་ཚོར་ཆེན་པོས་གསན་བཞེས་
གནང་བ་དང། ཚོན་ཁྲ་ཅན་གྱི་རྒྱུད་བཞིའི་སྨན་ཐང་དེབ་གཅིག་ཕྱག་ཏུ་ཕུལ་
145



དུས། སྤྱི་ཁྱབ་ཧྲུའུ་ཅི་མཆོག་ནས་འདི་ནི་རིན་ཐང་བྲལ་བའི་ནོར་བུ་རེད་ཅེས་
གདེངས་
ངས་འཇོག་ཆེན་པོ་གནང་བ་མ་ཟད། ད་དུང་གསུངས་དོན་་་ ང་རང་རྒྱལ་
ཡོངས་ཀྱི་སྨན་ཁང་མང་པོར་བལྟ་སྐོར་དང་རྟོགས་ཞིབ་ཏུ་བསྐྱོད་མྱོང་ཡང་
གཙང་སྦྲ་དང་དོ་དམ་འདི་ལྟ་བུ་ཡོད་པ་ནི་རྒྱལ་ཡོངས་ལ་ཆ་བཞག་ན་རེ་གཉིས་
ཙམ་ལས་མཐོང་དཀོན་པ་འདུག དེ་རིང་ཁྱེད་ཚོའི་སྨན་ཁང་གི་རྒྱལ་སྒོ་འཛུལ་
མ་ཐག་སྐྱིད་སྣང་ཚོར་བའི་སྣང་བ་ཞིག་བྱུང་། ཁྱེད་ནི་སྨན་ཁང་དོ་དམ་གྱི་
ཐབས་ཤེས་ཡོད་མཁན་གྱི་ཡོན་ཀྲང་ཞིག་རེད་” ཅེས་བསྔགས་བརྗོད་དང་སྐུལ་
ལྕག་ཟུང་དུ་གནང་བྱུང་། སྤྱི་ཁྱབ་ཧྲུའུ་ཅི་ཅང་ཙེ་མིན་རང་རེའི་སྨན་ཁང་དུ་
ཆིབས་བསྒྱུར་གནང་ནས་གནས་ཚུལ་གསན་པ་དང་། བཀའ་སློབ་བསྔགས་
བརྗོད་གནང་བ་བཅས་ནི་ང་ཚོ་བོད་ལྗོངས་འཕྲོད་བསྟེན་ཐབས་ཕྱོགས་ཀྱི་གཟི་
བརྗིད་ཞིག་ཡིན་ལ། ཕྱོགས་མཚུངས་རང་རེའི་སྨན་ཁང་གི་གཟི་བརྗིད་དང་ང་
རང་སྒེར་གྱི་གཟི་བརྗིད་དང་སྐལ་བ་བཟང་པོ་ཞིག་ཀྱང་ཡིན། ཟླ་བ་དགུ་པའི་
ཟླ་མཇུག་ལ་པེ་ཅིན་དུ་ཨེ་ཤ་ཡའི་ལུས་རྩལ་འགྲན་ཚོགས་འཚོགས་སྐབས་བོད་
ལྗོངས་འཐུས་མི་ཚོགས་པ་སྒྲིག་འཛུགས་གནང་བའི་ཁོངས་སུ་དམིགས་བསལ་
གྱི་གཟིགས་བསྐྱངས་གནང་ནས་པེ་ཅིན་དུ་ཁོ་བོ་བསྐྱོད་ཅིང་ཁྱོན་ཉིན་བཅོ་ལྔ་
ཙམ་གྱི་རིང་ལུས་རྩལ་སྣ་ཚོགས་ཀྱི་འགྲན་བསྡུར་ལ་ལྟད་མོ་བལྟས་པ་དང་།
ལྷག་ཏུ་ཚོགས་ཆེན་འགོ་བཙུགས་ཀྱི་མཛད་སྒོ་དང་ཚོགས་འདུ་གྲོལ་བའི་མཛད་
སྒོ་འདི་ཉིད་གཟབ་རྒྱས་དང་བརྗིད་ཉམས་སྤོབས་པ་བཅས་མཚོན་པའི་འདུ་
ཚོགས་འདི་འདྲ་སུམ་རྩེན་གནས་ཀྱི་ལྷ་མོས་གར་བྱེད་པ་དང་ཤན་འབྱེད་མི་
ཐུབ་པའི་ངོ་མཚར་ཅན་གྱི་བལྟས་མོའི་རྣམ་གྲངས་དུ་མ་མཐོང་བ་མ་ཟད། ཟླ་
བ་༡༠པའི་ཚེས་གཅིག་ཉིན་ཀྲུང་དབྱང་གཞུང་ལས་ཐིང་ནས་རྒྱལ་ཡོངས་མི་
146



རིགས་ཁག་གི་འཐུས་མི་ཡོངས་རྫོགས་ཀྲུང་ནན་ཧའེ་དུ་སྐུ་མགྲོན་ལ་གདན་
དྲངས་པ་དང་
། ཅང་ཙེ་མིན་སྤྱི་ཁྱབ་ཧྲུའུ་ཅི་སོགས་ཀྲུང་དབྱང་དབུ་ཁྲིད་
རྣམས་ཀྱི་མཇལ་འཕྲད་དང་ལྷན་དུ་དྲན་གསོའི་སྐུ་པར་ཡང་བསྐྱོན་གནང་བྱུང་།
ཟླ་བ་བཅུ་གཅིག་པའི་ནང་སྔོན་ཆད་ཀུན་གཟིགས་པཎ་ཆེན་རིན་པོ་ཆེ་མཆོག་
ནས་པེ་ཅིན་དུ་ནང་བསྟན་ཆོས་ཚོགས་ཀྱི་སློབ་གྲྭ་ཞིག་གསར་འཛུགས་གནང་
བ་དང་སྦྲགས་གཙོ་བོ་ནང་རིག་པའི་ཐད་ལ་བླ་སྤྲུལ་ཁག་གི་ཐོས་བསམ་གནང་
བ་དང་ཕྱི་ཡི་རིག་གནས་སྐོར་ལ་རྩིས་རིག་དཀར་ནག་དང་། དེ་བཞིན་སྒྲ་རིག་
པའི་སློབ་ཁྲིད་འཚོག་རྒྱུའི་དགོངས་བཞེས་ཡོད་རུང་པཎ་ཆེན་རིན་པོ་ཆེ་སྐུ་ཞིང་
ལ་ཕེབས་རྗེས་པེ་ཅིན་མཐོ་རིམ་ནང་བསྟན་སློབ་གྲྭ་ནས་ལས་འགན་དེ་དག་
འགྲུབ་རྒྱུར་དཀའ་ངལ་ཡོད་པའི་སྐོར་དང་ཆ་རྐྱེན་འཛོམས་ཤོས་བོད་ལྗོངས་
སྨན་རྩིས་ཁང་ཁོ་ན་ལས་མེད་སྟབས་གུས་ལ་རེ་བཅོལ་ནན་ཆེར་མཛད་པའི་
ཁར་པཎ་ཆེན་རིན་པོ་ཆེ་འཚོ་བཞུགས་སྐབས་ཀྱི་ཐུགས་དགོངས་རྫོགས་པ་དང་
ལོ་མང་ཁྲིད་རྒྱུན་ཆད་པ་ལྟ་བུའི་སྒྲ་ཙནྡྲ་པ་ཞེས་བྱ་བ་མཁས་དབང་ཚེ་རྣམ་
མཆོག་ནས་སློབ་ཁྲིད་གནང་རྒྱུའི་ཞལ་བཞེས་ཐོབ་འཕྲལ་གཞུང་གྲོན་སྒོར་ཁྲི་
བཅུ་ཙམ་བཏང་ནས་ཟི་ཁྲོན་བོད་ཡིག་སློབ་གྲྭའི་དགེ་རྒན་མཚན་ལ་ཕུར་བུ་
( ད་ལྟ་སྐུ་འདས་)ཟེར་བ་དང་ཆབ་མདོ་སྨན་རྩིས་ཁང་གི་ཟབ་སྦྱོང་སློབ་མ་ཉི་
མ་གྲགས་པ་གཉིས་པོ་དམིགས་བསལ་མངགས་གཏོང་བྱས་ཏེ་ཁྲེན་ཏུར་སླེབས་
རྗེས་སི་ཁྲོན་ཞིང་ཆེན་གྱི་བོད་རིག་པའི་ཞིབ་འཇུག་ཁང་ནས་ཤུགས་ཆེའི་རྒྱབ་
སྐྱོར་གྱི་སྒོ་ནས་རླངས་འཁོར་ཆེད་གཏོང་མཛད་དེ་སྡེ་དགེར་བསྐྱལ་བ་དང་།
དེ་ནས་ཁོང་གཉིས་ཀྱི་ལམ་གྱི་དཀའ་ངལ་ལ་མ་འཛེམས་པར་དཔལ་སྤུངས་
དགོན་དུ་ཙནྡྲ་པའི་སྒྲ་གཞུང་ཆ་ཚང་བཞི་བཅུ་ལྷག་ཙམ་པར་འདེབས་བྱས་པ་མ་
147



ཟད། སྒྲ་དཔེ་དེ་རྣམས་བདེ་བླག་ངང་འབྱོར་ཅིང་དེ་དུས་ལྗོངས་ནང་ཁུལ་དང་
ཞིང་ཆེན་གཞན་དག པེ་ཅིན་ནང་བསྟན་སློབ་གླིང་སོགས་ཀྱི་སློབ་མར་དངོས་
སུ་ཙནྡྲ་པའི་སློབ་ཁྲིད་འགོ་ཚུགས་ཐུབ་པ་བྱུང་ལ། འགོ་བཙུགས་ཀྱི་རྟེན་འབྲེལ་
དང་མཇུག་འགྲིལ་མཛད་སྒོ་གཉིས་ཀར་རང་སྐྱོང་ལྗོངས་ཏང་སྲིད་ཀྱི་དབུ་ཁྲིད་
ཧྲུའུ་ཅི་སྐུ་གཞོན་བསྟན་འཛིན་མཆོག་དང་ཀྲུའུ་ཞི་སྐུ་གཞོན་སྐྱིད་སྦུག་ཕུན་
ཚོགས་ཚེ་བརྟན་མཆོག་གཉིས་མཛད་བྲེལ་ལ་མ་བལྟོས་པར་སྐུ་ངོ་མ་ཆིབས་
བསྒྱུར་གནང་བ་དང་དུས་མཚུངས་གལ་ཚེའི་བཀའ་སློབ་གསུང་བཤད་ཀྱང་
གནང། ཙནྡྲ་པ་སློབ་འཁྲིད་བྱེད་རིང་མཁས་དབང་ཚེ་རྣམ་མཆོག་ནས་སྐུ་
ངལ་འཛེམས་མེད་ཀྱི་སློབ་འཁྲིད་གནང་ཡོད་ལ། ང་ཚོ་སྨན་རྩིས་ཁང་དང་ངོས་
རང་བཅས་པས་གོང་གསལ་གྱི་འགྲོ་གྲོན་བཏང་བ་ཕུད་ད་དུང་སློབ་མ་མི་ཉུང་
བའི་ཉལ་ཁང་དང་འཚོ་བའི་མཐུན་རྐྱེན་གང་ཅིར་ཞབས་ཞུ་འཐུས་ཤོར་མེད་པ་
འགྲུབ་ཡོད། སྤྱི་ཟླ་ ༡༢པའི་ཚེས་ ༡༥ ཉིན་ཁོ་བོར་ཀྲུང་གོའི་ཚན་རིག་ཀུན་
འདུས་དཔེ་ཚོགས་ལས་《གསོ་རིག་སྲོལ་རྒྱུན་ཨུ་ཡོན་ལྷན་ཁང་》གི་བློ་འདྲི་
ཡུལ་དུ་བསྐོ་བཞག་གནང་བྱུང་།
༡༩༩༡ལོའི་ཟླ་བ་དང་པོའི་ཚེས་༢༤ཉིན་ངོས་དང་ཡོན་ཀྲང་སྐུ་གཞོན་
དགྲ་འདུལ་ལགས་གཉིས་པེ་ཅིན་དུ་རྒྱལ་ཡོངས་ཀྲུང་དབྱིའི་ཐིང་ཀྲང་དང་ཅུས་
ཀྲང་གི་ཚོགས་འདུའི་ནང་དོན་གཙོ་བོ་རྒྱལ་ཁབ་ཀྲུང་དབྱིའི་དོ་དམ་ཅུས་ནས་
བཏོན་པའི་ལོ་ལྔ་ཚན་བརྒྱད་པའི་འཆར་གཞི་དང་། ལོ་བཅུའི་འཆར་འགོད་ཀྱི་
རྩ་གནད་སྐོར་ལ་གྲོས་བསྡུར་བྱས་ཞིང་། ཆབས་ཅིག་ཀྲུང་དབྱང་འཕྲོད་བསྟེན་
པུའུ་དབུ་ཁྲིད་དང་ཀྲུང་དབྱིའི་ཅུས་ཀྱི་དབུ་འཁྲིད་ཀྱི་སྙན་སྒྲོན་གནང་བ་རྣམས་
ཉན་འཇོག་ཞུས་པ་ཡིན། ཚོགས་འདུ་ཉིན་ལྔའི་རིང་སླད་ཕྱིན་རྒྱལ་ཡོངས་ཀྲུང་
148



དབྱིའི་ལས་དོན་འཕེལ་རྒྱས་སྐོར་ལ་ཚོགས་འདུར་ཕེབས་པའི་འཐུས་མི་ཚོས་
བསམ་འཆར་དང་གྲོས་འགོ་གང་བསམ་དེ་ཤོད་གནང་བ་བརྒྱུད་རང་ཉིད་ལ་བློ་
སྒོ་འབྱེད་པ་དང་ཐབས་ཤེས་གསར་པའི་རིགས་ཀྱང་ཅུང་ཟད་བསླབ་ཤེས་ཐུབ་
བྱུང་། ཕྱིར་ལོག་རྗེས་སུ་གོང་གསལ་ཚོགས་འདུའི་སྙིང་དོན་དང་བཀོད་སྒྲིག་
ལྟར་བོད་ལྗོངས་ཀྱི་གནས་ཚུལ་དངོས་དང་མཐུན་གང་ཐུབ་བྱས་ནས་ལྗོངས་
ཡོངས་ཀྱི་བོད་སྨན་ལས་དོན་སྐོར་ལ་ལོ་ལྔའི་འཆར་གཞི་དང་ལོ་བཅུའི་འཆར་
འགོད་གཉིས་རང་ཉིད་ནས་ལག་པ་འགུལ་ཏེ་རྩོམ་སྒྲིག་བྱས་པ་དང་སྦྲགས་
འཕྲོད་བསྟེན་ཐིང་ལ་ཕུལ་བ་ཡིན། སྐབས་དེར་རང་ཉིད་ཐིང་ཀྲང་ལས་བཀོད་
ནང་བོད་སྨན་སྐོར་ལ་གཙོ་འགན་བྱེད་མཁན་ཡིན་པར་བརྟེན་ཡིག་ཆ་དེ་དག་
བཟོ་རྒྱུར་ཟབ་ནན་དང་དོ་ནན་གྱིས་སེམས་ཤུགས་ཡོད་རྒུ་བཏོན་ནས་བཀོད་
པ་ཡིན་ཀྱང་གནས་ཚུལ་འགྱུར་ལྡོག་དབང་གིས་རྗེས་སུ་རིམ་པས་ཁ་སྐོང་
ལེགས་བསྒྲིགས་བྱེད་རྒྱུ་ནི་ལྡོག་ཏུ་མེད་པའི་ཁོ་བོའི་འོས་འགན་ཡིན་པས་ན།
ཡོངས་སུ་རྫོགས་པ་དང་བས་བླངས་པ་ཡིན། གོང་གསལ་ཡིག་ཆ་དེ་དག་
འཕྲོད་བསྟེན་ཐིང་གི་མིང་ཐོག་ནས་རྒྱ་བོད་ཤན་སྦྱར་གྱི་ཐོག་ནས་ས་གནས་
ཁག་ལ་འགྲེམས་སྤེལ་གནང་ཡོད། ལོ་དེའི་སྔ་ལོ་བུད་མེད་སྡེ་ཁག་དང་བྱིས་
པའི་སྡེ་ཁག་གཉིས་ཁ་བྲལ་ནས་སྒོ་བསྟེན་སྨན་ཁང་ལོགས་སུ་དབྱེ་བ་དང་
།
བྱིས་པའི་ནད་གཞི་བལྟ་མཁན་སྔར་ལས་མང་དུ་ཕྱིན་པའི་ཁར་རྩ་འགྲིབ་དང་
མཆིན་བབས་བཅོས་སོགས་ལ་ཕན་བསྐྱེད་མངོན་གསལ་དོད་པོ་ཡོད་སྟབས་
ནད་ཁང་པུའུ་ལ་བྱིས་པ་ཁོ་ནའི་ནད་ཁང་ཁེར་རྐྱང་ཞིག་སྤྱི་ལོ་ ༡༩༩༡ལོའི་ཟླ་
བ་གཉིས་པའི་ནང་མཐུན་ རྐྱེན་གསར་བསྐྲུན་བྱས་ཏེ་བྱིས་པའི་ནད་ ཁང་
འཛུགས་རྒྱུར་རང་ཉིད་ནས་ཐོག་མཐའ་བར་གསུམ་དུ་དམ་བཟུང་ཞུས་པ་ཡིན།
149



རྒྱུ་མཚན་ནི་སྤྱིར་ན་གསོ་རིག་རྒྱུད་བཞིའི་ནང་དུ་ཡན་ལག་བརྒྱད་ཀྱི་ནང་ནས་
གཉིས་པ་ནི་བྱིས་པའི་ཡན་ལག་ཡིན་ཏེ་སྨན་རྒྱལ་མི་ཡིས་གར་རོལ་བཀྲས་ཁང་
སྤྱི་ཁྱབ་མཁན་པོ་བྱམས་པ་ཐུབ་དབང་མཆོག་ནས་《བྱིས་པའི་ཉེར་སྤྱོད་འགྲོ་
ཕན་སྙིང་ནོར་》ཅེས་པའི་སྨན་དཔེ་གསར་རྩོམ་གནང་བ་དང། དེ་རྗེས་སློབ་
དཔོན་མཁས་དབང་མཁྱེན་རབ་ནོར་བུ་མཆོག་ནས་ཀྱང་བྱིས་པའི་ནད་རིགས་
བཅོས་པའི་ཉམས་ཡིག་གསར་རྩོམ་གནང་བ་སོགས་ལས་བོད་ཀྱི་གསོ་རིག་ནང་
ཚན་བྱིས་ནད་སྐོར་ལ་ཡར་རྒྱས་ཅི་ཆེ་བྱུང་རུང་སྐབས་ཤིག་རིང་ཡང་བསྐྱར་
ཉམས་ཆག་བྱུང་བ་དེ་དག་ལོ་རབས་དྲུག་ནང་དུ་བསྐྱར་གསོ་བྱུང་བ་དང། ད་
ལམ་སྔར་ལས་ལྷག་པའི་སྒོ་ནས་བྱིས་པའི་ནད་རིགས་སྔོན་འགོག་དང་བཅོས་
ལེགས་པར་ཡོང་རྒྱུར་དམིགས་ནས་བོད་ལུགས་སྨན་པ་དང་དེ་སྟེང་ཕྱི་ལུགས་
སྨན་པ་བྱིས་ནད་ལག་རྩལ་ཡོད་པ་རེ་གཉིས་ཁ་སྣོན་རྒྱབ་པ་དེས་འབྱུང་འགྱུར་
བོད་སྨན་གྱི་ཁྱད་ཆོས་དང་ཕྱི་ལུགས་གསོ་རིག་ཟུང་སྦྲེལ་བགྱིས་ཏེ་ཐབས་ལམ་
གསར་པ་འཚོལ་རྒྱུའི་ལམ་བུ་གསར་པའི་སྟེང་དུ་བསྐྱོད་ཡོད།
༡༩༩༡ལོའི་ཟླ་བ་གསུམ་པའི་ནང་བོད་ཞི་བས་བཅིངས་འགྲོལ་ཐོབ་
ནས་ལོ་ངོ་བཞི་བཅུ་འཁོར་བའི་དྲན་གསོའི་རྟེན་འབྲེལ་ཞུ་ཆེད་རྩོམ་ཡིག་འགོ་
བརྗོད་དུ་《བོད་ཞི་བས་བཅིངས་འགྲོལ་ཐོབ་ནས་ལོ་ངོ་བཞི་བཅུའི་རིང་ལ་བོད་
ཀྱི་སྨན་རྩིས་རིག་གནས་བརྒྱུད་འཛིན་དང་འཕེལ་རྒྱས་ཆེན་པོ་བྱུང་བར་དགའ་
འབོད་ཞུ་》ཞེས་པ་སོགས་ཀྱི་རྩོམ་ཡིག་ ཁག་ གསུམ་བྲིས་ནས་སློབ་གསོའི་
༩ ༡ལོའི་དུས་དེབ་གཉིས་པ་དང། བོད་ལྗོངས་ཞིབ་འཇུག་༩ ༣ལོའི་དུས་དེབ་
གསུམ་པ། བོད་ལྗོངས་སྲིད་གྲོས་ཀྱི་ཉེ་རབས་ཀྱི་ལོ་རྒྱུས་ཡིག་ཆ་གདམ་སྒྲིག་
བཅས་ཁག་སོ་སོར་འགྲེམས་སྤེལ་བྱས་པ་བརྒྱུད་ལོ་ངོ་བཞི་བཅུའི་རིང་ལ་ཏང་གི་
150



ཡང་དག་པའི་དབུ་འཁྲིད་དང་མི་རིགས་སྲིད་ཇུས་ཀྱི་རྒྱལ་ཁའི་འོག་ནས་བོད་ཀྱི་
སྨན་རྩིས་རིག་གནས་གཉིས་པོ་སྔར་གྱི་ལོ་རྒྱུས་གང་གི་སྐབས་སུའང་མ་བྱུང་
བའི་འཕེལ་རྒྱས་བྱུང་བ་རྣམས་རྒྱ་ཁྱབ་ཏུ་ངོ་སྤྲོད་ཞུ་ཐུབ་པ་བྱུང་བ་མ་ཟད་རང་
རེའི་མི་རིགས་ཀྱི་འོད་སྟོང་འཕྲོ་བའི་རིག་གནས་རྩ་ཆེན་འདི་ཉིད་སྐྱེ་སྟོབས་ཀྱི་
དཔལ་འབར་བ་དང་བླངས་ན་རྫོགས་མཐ་
།ས་མཐའ་མེད་པའི་གཏེར་གྱི་བུམ་པ་དང་
གཉིས་སུ་མེད་པ་ཡིན་པར་སྨྱུག་རྩེའི་སྟེང་ནས་བདེན་དཔང་གི་ར་སྤྲོད་ཞུས་
ཡོད། སྤྱི་ཟླ་ལྔ་པའི་ཟླ་མཇུག་ཏུ་ཀྲུང་གོ་ཚན་རིག་ལག་རྩལ་མཐུན་ཚོགས་ཀྱི་
སྐབས་བཞི་པའི་འཐུས་མི་ཚོགས་ཆེན་འཚོགས་པ་དང་བོད་ནས་འཐུས་མི་མི་
གྲངས་བདུན་ཙམ་ཡོད་པ་ཚེས་༢༣ཉིན་པེ་ཅིན་དུ་འབྱོར། དང་ཐོག་ངོས་རང་
ཀྲུང་གོ་ཚན་རིག་ལག་རྩལ་མཐུན་ཚོགས་སྐབས་བཞི་པའི་རྒྱུན་ལས་ཨུ་ཡོན་གྱི་
གྲས་སུ་བཀོད་སྒྲིག་གནང་རྒྱུ་ཡིན་རུང་དེ་རྗེས་གནས་ཚུལ་འགྱུར་ལྡོག་བྱུང་སྟེ་
མི་རིགས་གྲངས་ཉུང་ཁྲོད་ནས་ཀྲུའུ་ཞི་གཞོན་པ་ཞིག་བདམས་གསེས་བསྐོ་
བཞག་བྱེད་རྒྱུར་ཀྲུང་དབྱང་འབྲེལ་ཡོད་ལས་ཁུངས་ནས་མོས་མཐུན་གནང་བ་
ལྟར་ཚེས་༢༦ཉིན་ཁོ་བོའི་ལོ་རྒྱུས་ཐོག་ཐེངས་དང་པོ་ཡིན་པའི་རྒྱལ་ཡོངས་མི་
རིགས་གྲངས་ཉུང་ནས་ཀྲུའུ་ཞི་གཞོན་པ་
པ་གཅིག་བུ་དེ་ལ་འདེམས་ཐོན་བྱུང་།
འདི་ནི་ཏང་གི་ཡུན་རིང་གསོ་སྐྱོང་དང་སློབ་གསོ་གནང་བའི་འབྲས་བུ་འབའ་
ཞིག་ལས་རང་ཉིད་ཚན་རིག་གི་ཤེས་ཡོན་ཚེ་བ་དང་འཇོན་ཐང་ཡོད་པ། དེ་
བཞིན་དམིགས་བསལ་གྱི་བྱས་རྗེས་ཡོད་པ་རྩ་བ་ནས་མིན་པ་ནི་རང་གི་རང་ལ་
ལྐོག་ཏུ་མ་འགྱུར་པ་ཚང་མས་མཁྱེན་གསལ་དང་། འོན་ཀྱང་ད་རེས་ཀྲུང་གོ་
ཚན་རིག་ལག་རྩལ་མཐུན་ཚོགས་ཀྱི་ཀྲུའུ་ཞི་གཞོན་པའི་གོ་གནས་བསྐོ་བཞག་
བྱུང་བ་དེ་ནི་རང་རེའི་བོད་ཀྱི་ཚན་རིག་ལག་རྩལ་མི་སྣ་ཡོངས་ཀྱི་གཟི་བརྗིད་
151



དང་བོད་ལུགས་གསོ་རིག་ཡོངས་ཀྱི་གཟི་བརྗིད་ཡིན་ལ་ངོས་རང་གི་འདས་པའི་
མི་ཚེའི་ནང་དུ་ཐོབ་པའི་སྤོབས་པ་ཞིག་ཀྱང་ཡིན། ཚོགས་ཆེན་གྲོལ་རྗེས་ཕྱིར་
ལོག་སྐབས་སུ་གོང་དཀར་གནམ་གྲུ་བབས་ ཐང་དུ་འཕྲོད་བསྟེན་ཐིང་དང་།
བོད་སྨན་སློབ་གྲྭ་ཆེན་མོ། སྨན་རྩིས་ཁང་བཅས་བཀྲ་ཤིས་མཇལ་དར་དང་།
གྲོ་སོ་ཕྱེ་མར། ཆང་ཕུད་སོགས་བཏེགས་ཏེ་མི་རིགས་ཀྱི་ཡུལ་སྲོལ་གོམས་
གཤིས་ཐོག་ནས་བསུ་བ་གཟབ་རྒྱས་གནང་བ་དང་། ལྷག་པར་ཚེས་༣༠ཉིན་
ལྗོངས་ཚན་རིག་མཐུན་ཚོགས་ཀྱི་ཚོགས་ཁང་དུ་སླར་ཡང་རིག་གཞུང་ཚོགས་པ་
ཞེ་བཅུ་ལྷག་ཙམ་གྱིས་ཁོ་བོར་ཀྲུང་གོ་ཚན་རིག་ལག་རྩལ་མཐུན་ཚོགས་ཀྱི་ཀྲུའུ་
ཞི་གཞོན་པར་འདེམས་ཐོན་བྱུང་བར་རྟེན་འབྲེལ་ཚོགས་འདུ་འཚོགས་ཞིང་
བཀྲ་ཤིས་མཇལ་དར་གནང་བ་མ་ཟད། ཁོ་བོས་ཚང་མར་ཐུགས་རྗེ་ཞུས་པ་
དང་ཕྱིན་ཆད་བོད་ཀྱི་ཚན་རིག་ལག་རྩལ་པ་རྣམས་དང་མཐུན་སྒྲིལ་དམ་ཟབ་
བྱས་ཏེ་ཚན་རིག་འཕེལ་རྒྱས་སྔར་ལས་ལེགས་པ་ཡོང་རྒྱུའི་ཆོད་སེམས་བཞག་པ་
ཡིན། རུའེ་སེ་རྒྱལ་ཁབ་( Switzerland) ཀྱི་རྒྱ་གྲམ་དམར་པོའི་ཚོགས་
པས་བོད་ལྗོངས་ཐེབས་རྩ་ལྷན་ཚོགས་བརྒྱུད་ལྷོ་ཁ་འཕྱོངས་རྒྱས་བོད་སྨན་སློབ་
གྲྭ་ཞེས་པ་གསར་འཛུགས་བྱེད་རྒྱུར་ཁང་པ་ཕུད་དེ་བྱིངས་འགྲོ་གྲོན་ཚང་མ་
རུའེ་སེ་རྒྱ་གྲམ་དམར་པོས་བཏང་བར་བརྟེན་སྤྱི་ལོ་༩༢ལོའི་ཟླ་བ་༦ཚེས་༡ཉིན་
སློབ་གྲྭ་འདི་དངོས་སུ་དབུ་ཚུགས་སྐབས་བོད་རང་སྐྱོང་ལྗོངས་འཕྲོད་བསྟེན་
ཐིང་དང་། ལྗོངས་སྨན་རྩིས་ཁང་གི་ཚབ་ཞུས་ཏེ་ཚོགས་ཆེན་ལ་ཞུགས་པ་དང་
རྟེན་འབྲེལ་སྨོན་ཚིག་གི་གཏམ་བཤད་ཀྱང་བྱས་པ་ཡིན། འཕྱོངས་རྒྱས་བོད་
སྨན་སློབ་གྲྭ་འདི་འཛུགས་རྒྱུའི་དམིགས་ཡུལ་ནི་ལྷོ་ཁ་ས་གནས་སུ་ཕྱིན་ཆད་
སྨན་པ་དང་སྨན་རྫས་དཀོན་པའི་ལུང་ཁུག་ས་ཆ་དང་རི་ཁུལ་ཐག་རིང་བཅས་
152



པར་དམངས་ཁྲོད་བོད་སྨན་མི་སྣས་མང་ཚོགས་ཀྱི་བདེ་ཐང་ལ་ཞབས་འདེགས་
ཅུང་ཟད་ལེགས་ཙམ་ཞུ་ཐུབ་རྒྱུར་སློབ་ཕྲུག་ཚོའི་སློབ་ཡུན་ལོ་དྲུག་ཡིན་འདུག
གུས་ནས་
ས་ལྷོ་ཁ་ས་གནས་འཕྲོད་བསྟེན་ཅུས་དང་། སྨན་རྩིས་ཁང་། བོད་
ལྗོངས་ཐེབས་རྩ་ལྷན་ཚོགས་བཅས་དང་ཕྱར་བ་གྲུ་འདེགས་ཀྱི་ཞབས་ཞུ་ཧུར་
ཐག་ཐོག སློབ་གྲྭའི་ས་ཆ་གཏན་འཁེལ་དང་ཨར་རྒྱག་འགྲོ་གྲོན་ཞུ་རྒྱུ། ཐ་ན་
རུའེ་སེ་རྒྱལ་ཁབ་ཀྱི་གཞུང་ཚབ་ཆེན་མོ་འཕྱོངས་རྒྱས་རྫོང་དུ་ཆིབས་བསྒྱུར་
གནང་སྐབས་ཕྱག་རོགས་ཞུ་རྒྱུ་སོགས་ཐུན་མོང་གི་འབད་བརྩོན་དང་རྒྱབ་སྐྱོར་
བརྒྱུད་ནས་མཐར་སློབ་གྲྭ་དེ་དག་རྒྱལ་ཁའི་ངང་བཙུགས་ཐུབ་པ་བྱུང་སོང།
ཟླ་འདིའི་ནང་རྒྱལ་ཁབ་སློབ་གསོ་ཨུ་ཡོན་ལྷན་ཁང་དང་རྒྱལ་ཁབ་ཀྲུང་
དབྱིའི་དོ་དམ་ཅུས་གཉིས་ཀྱི་གཏན་འབེབས་ལྟར་རང་ལྗོངས་སུ་དགེ་རྒན་གྱིས་
དགེ་ཕྲུག་ཁྲིད་དགོས་པའི་གལ་ཚེའི་དོན་སྙིང་གི་སྐུལ་ལྕག་འོག་ངོས་ཚོའི་སྨན་
ཁང་གི་སྨན་པ་འབུམ་རམས་པ་ལྔ་ལ་དགེ་ཕྲུག་སྨན་པ་རབ་འབྱམས་པ་མི་ལྔ་
ཉར་རྒྱུར་ཆོག་མཆན་ཕེབས་པ་ལྟར་སྒྲིག་འཛུགས་ཀྱི་མཚམས་སྦྱོར་དང་དགེ་
རྒན་གྱི་བདམས་གསེས་གང་རུང་བྱས་ཆོག་པ་ལྟར་ཁོ་བོས་འཚོ་བྱེད་བློ་གསལ་
བག་གྲོ་དགེ་ཕྲུག་ལ་ཉར་རྒྱུར་མོས་མཐུན་བྱས་པ་ཡིན། གང་ཡིན་ཟེར་ན་སློབ་
མ་བག་གྲོ་ནི་ཉིང་ཁྲི་གསོ་རིག་སློབ་གྲྭའི་དགེ་རྒན་ཡིན་མུས་ལ་བོད་སྨན་སྦྱངས་
འདོད་ཡོད་པའི་སྐུལ་སློང་བསམ་པ་ཡོད་པར་བརྟེན་ང་ཚོའི་སྨན་ཁང་དུ་ལས་
བསྒྱུར་བྱས་རྗེས་བོད་ཀྱི་གསོ་རིག་ལ་ཐོས་བསམ་ཧུར་ཐག་ཐོག་ལོ་གཅིག་ནང་
སྨན་གཞུང་རྒྱུད་གསུམ་བློ་འཛིན་བྱས་པ་སོགས་ལས་ཕྱིན་ཆེད་གསོ་སྐྱོང་གི་
མདུན་ལམ་ཡོད་པར་སྙམ་ནས་བདམས་གསེས་ཞུས་པ་ཡིན།
ཟླ་བ་བདུན་པའི་ཚེས་༢༦ཉིན་སྲོ་ལོ་དམར་པོའི་ཕན་ནུས་ཞིབ་འཇུག་
153



གི་《མཁས་དབང་དཔྱད་གླེང་ཚོགས་འདུ་》ཧྭ་ཤི་སྨན་རྫས་སློབ་གྲྭ་ཆེན་མོར་
ཚོགས་པ་དང་། བོད་ནས་ཐུབ་བསྟན་ཐིང་ཀྲང་དང། སྨན་རྫས་ཞིབ་
བཤེར་སོའོ་ཡི་བསྐལ་བཟང་སོའོ་ཀྲང་། གསོ་རིག་ཞིབ་འཇུག་སོའོ་ཡི་སོའོ་ཀྲང་
རྒན་གཞོན་དང་བཅས་པའི་མི་སྣ་མང་ཆེ་བ། སྨན་རྩིས་ཁང་སྨན་བཟོ་གྲྭའི་
ཁྲང་ཀྲང་། ངོས་བཅས་ཀྱི་ཁར། ཁྲེན་ཏུར་བཞུགས་པའི་མཁས་དབང་གྲགས་
ཅན་བརྒྱད་ཙམ་གདན་ཞུས་ཀྱིས་ལོ་གསུམ་ལྷག་ཙམ་རིང་སྲོ་ལོ་དམར་པོར་
ཞིབ་འཇུག་བྱས་པའི་སྙན་ཞུ་ཁག་ལ་ལེགས་སྤེལ་ཉེས་འགོག་གི་དགོངས་འཆར་
ཉིན་གཅིག་རིང་ལྷུག་པོར་གསུངས་རྗེས་སླར་ཡང་གོང་གསལ་སྙན་ཞུར་ལེགས་
བཅོས་ཡག་པོ་བྱས་ནས་ཀྲུང་དབྱང་འཕྲོད་བསྟེན་པུའུ་ཡིས་སྨན་རྫས་དོ་དམ་སི་
ལ་འབུལ་རྒྱུར་གཅིག་གྱུར་ཐོག་བསམ་འཆར་མཐུན་སོང་།
ཐེངས་འདིའི་ཚོགས་འདུ་བརྒྱུད་བོད་ཀྱི་སྨན་རྫས་ནང་གི་ཕུལ་བྱུང་ཕན་
ནུས་ལྡན་པའི་སྲོ་ལོ་དམར་པོ་དང་འདྲ་བ་མི་ཉུང་བ་ཞིག་ཡོད་རུང་། དེ་སྔ་རང་
ཉིད་ཀྱི་བསམ་བློའི་ཐོག་དེང་རབས་ཚན་རིག་དང་ཟུང་འབྲེལ་བྱེད་རྒྱུའི་བསམ་
བློ་ཡོད་ཀྱང་ཞིབ་ཕྲའི་བྱེད་ཐབས་དང་ཐབས་ཤེས་གང་ཡིན་སོགས་ཆ་རྒྱུས་མེད་
ཅིང། ཐེངས་འདིའི་ཚོགས་འདུ་བརྒྱུད་དེ་སྔ་དང་མི་འདྲ་བའི་ངོས་འཛིན་ཅུང་
ཟད་གསལ་དུ་ཕྱིན་པ་དང་སླད་ཕྱིན་བསམ་བློར་བཅིངས་འགྲོལ་གཏོང་བ་དང་
སློབ་སྦྱོང་ལ་ཤུགས་སྣོན་རྒྱབ་སྟེ་གནའ་བཟང་དེང་སྤྱོད་ཀྱི་ཐབས་ལམ་བརྒྱུད་དེ་
བོད་ལུགས་གསོ་རིག་ནང་གི་ངོ་མཚར་རྨད་དུ་བྱུང་བའི་སྨན་རྫས་རྣམས་ལ་
དེང་རབས་ཚན་རིག་གི་རང་བཞིན་ལྡན་པའི་ཁྱད་ཆོས་རྣམས་རིམ་བཞིན་
འདོན་སྤེལ་ཐུབ་ངེས་ཡིན་པར་ཡིད་ཆེས་སྐྱེས་བྱུང། ཚེས་༢༨ ཉིན་རྔ་པ་བོད་
རིགས་དང་ཆང་རིགས་རང་སྐྱོང་ཁུལ་གྱི་གདན་ཞུས་ལྟར་ངོས་དང་སྨན་བཟོ་
154



གྲྭའི་ཁྲང་ཀྲང་བྱམས་པ་ཐུབ་བསྟན། པར་ལེན་བྱེད་མཁན་སྐལ་རྡོར་གསུམ་
བལྟ་བསྐོར་སློབ་སྦྱོང་དུ་ཕྱིན་པ་ཡིན། དེ་སྔོན་ཟི་ཁྲོན་རྔ་པ་ཁུལ་དུ་བོད་ལུགས་
གསོ་རིག་དང་གནམ་རིག་སྐར་རྩིས་བྱ་བཞག་འཕེལ་རྒྱས་ཅུང་ཟད་བྱུང་བ་དེ་
དག་ཡང་བསྐྱར་ལེགས་ཐོག་ལེགས་བརྩེགས་ཡོང་རྒྱུའི་བསམ་འདུན་ཤུགས་
དྲགས་ཆེན་པོ་ཡོད་གཤིས། ང་ཚོ་བསུ་བར་ཆེད་མངགས་མི་སྣ་དང་རླངས་
འཁོར་བཏང་བ་མ་ཟད་ས་གནས་གང་དུ་སླེབས་ཀྱང་ཕེབས་བསུ་དང་སྣེ་ལེན་
གཟབ་རྒྱས་གནང་སྟེ་ཁོང་ཚོའི་བསམ་འདུན་དང་ལྷག་བསམ་མཚོན་པ་བྱེད་ཀྱི་
འདུག ངོས་གསུམ་གཙོ་བོར་མཛོད་དགེ་རྫོང་བོད་ལུགས་སྨན་ཁང་ལ་བལྟ་
བསྐོར་བྱས་པ་དང་སྨན་ཁང་དེའི་ལས་བཟོ་ཡོངས་དང་ཁྱད་པར་མཁས་དབང་
བསྟན་འཛིན་དོན་གྲུབ་སོགས་ཀྱིས་ལོ་མང་རིང་རེ་འགུགས་བྱས་པའི་བོད་ཀྱི་སྐུ་
མགྲོན་གདན་ཞུ་ཐུབ་པར་ཧ་ཅང་གི་དགའ་ཚོར་ཡོད་པ་དང་། ད་ཕན་ཐོབ་
པའི་གྲུབ་འབྲས་ཀྱི་རྨང་གཞིའི་ཐོག་འབད་བརྩོན་བྱས་ཏེ་བོད་ཀྱི་གསོ་རིག་གི་
བྱ་བཞག་རྔ་པ་ཁུལ་དུ་དར་ཞིང་རྒྱས་ནས་འགྲོ་ལ་ཕན་བདེའི་སྦྲང་ཆར་ལོངས་
སུ་སྤྱོད་ཐུབ་པའི་ཆོད་སེམས་བརྟན་པོ་ཡོད་པ་དངོས་སུ་མཐོང་བྱུང་། ཁྱད་
པར་ང་ཚོ་བོད་ལྗོངས་ནི་ཡུལ་ཁྱད་པར་ཅན་ཞིག་ཡིན་པ་དང་། ཆོས་དང་རིག་
གཞུང་། སྨན་རྩིས་བཅས་ཀྱི་འབྱུང་ཁུངས་བླ་ན་མེད་པ་ཡིན་པ་ངོས་རང་གི་
བསམ་བློའི་ཐོག་ངོས་འཛིན་མེད་པ་མིན་ཀྱང་རྔ་པ་ཁུལ་གྱི་སྨན་པ་དང་འགོ་
ཁྲིད་མང་ཚོགས་སོགས་དང་ཐུགས་འཕྲད་བྱེད་སྐབས་ཁོང་ཚོའི་བསམ་བློའི་
ཁྱེར་སོ་དང་བསྡུར་ན་ང་ཚོར་དེ་ལྟ་བུའི་སྙིང་སྟོབས་དང་དགའ་ཞེན་ལ་ཤུགས་
བསྣོན་རྒྱབ་དགོས་པ་དེ་ཡང་གལ་ཆེན་ཡིན་པའི་ཚོར་སྣང་རང་ཤུགས་སུ་འཆར་
གྱི་འདུག དེ་བས་གལ་ཆེ་བ་ནི་རྔ་པའི་བོད་ལུགས་སྨན་པ་ཚོས་སྔོན་ཆད་ནང་
155



ལྟར་ལྷ་ས་ལྕགས་པོ་རི་དང་སྨན་རྩིས་ཁང་གཉིས་གསོ་དཔྱད་བསྟན་པའི་འབྱུང་
གནས་དང་། ཆུ་མགོ་གངས་ལ་གཏུགས་ས་ཉག་གཅིག་ཡིན་པས་རེ་བ་ཐམས་
ཅད་བོད་ལྗོངས་ལ་བཅོལ་ཡོད་ཅེས་པ་སོགས་ཤ་ཚ་བའི་སྐད་ཆ་དེ་འདྲ་གོ་དུས་
རང་གི་སེམས་ལ་ཁོང་ཚོའི་རེ་བ་སྟོང་ཟད་དུ་མི་འགྲོ་བ་དང་གསོ་རིག་བརྒྱུད་
འཛིན་འཕེལ་རྒྱས་ཐད་ལ་སྔར་བས་སེམས་ཤུགས་སྐྱེས་ཏེ་འབད་བརྩོན་བྱེད་
རྒྱུའི་རྣམ་འགྱུར་རང་ཤུགས་ཀྱི་བསྟན་དགོས་བྱུང་། དེ་བཞིན་དམར་ཐང་རྫོང་
ལ་སླེབས་དུས་ཀྱང་རྫོང་དེའི་ཆ་རྐྱེན་ལ་གཞིགས་ནས་བོད་སྨན་གྱི་སྒོ་བསྟེན་
སྨན་ཁང་ཞིག་དང་སྐར་རྩིས་ཚོགས་ཆུང་བཙུགས་ཡོད་པ་དེ་ཚོར་ལས་མི་ཉུང་
རུང་ལས་ཚོད་དང་སེམས་ཤུགས་ཆེ་བ། མང་ཚོགས་ཀྱི་དགའ་བསུ་ཐོབ་པའི་
གནས་ཚུལ་ངོ་སྤྲོད་གནང་བ་གོ་དུས་ཁོ་བོའི་སེམས་ལ་དགའ་སྤྲོ་ཚད་མེད་སྐྱེས་
པ་དང་། ཕྱིན་ཆད་བོད་ལྗོངས་ནས་རྔ་པ་ཁུལ་དང་འདྲ་བར་བོད་སྨན་ཡོད་
སར་གང་ཐུབ་ཅི་ཐུབ་ཀྱི་རྒྱབ་སྐྱོར་བྱེད་རྒྱུ་ནི་དོར་དུ་མེད་པའི་འགན་འཁྲི་ཞིག་
ཡིན་པ་མ་སྐུལ་དྭངས་བླངས་ཀྱི་ཁོང་ཚོར་དཀའ་ངལ་དང་རེ་འདུན་ཇི་ཡོད་ཕན་
ཚུན་ཤོད་རེས་བྱས་ཏེ་མདོར་ན་ཁོང་ཚོའི་རེ་བ་ཆུད་ཟོས་སུ་མི་འགྲོ་བར་ཁས་
ལེན་དམ་བཅའ་བྱས་པ་ཡིན། མ་གཞི་བྱས་ན་རང་སྐྱོང་ཁུལ་ཡོད་པ་སྦར་
ཁམས་ཞེས་པར་བསྐྱོད་རྩིས་བྱས་རུང་དུས་ཚོད་དང་ལམ་ཀྱོག་འགྲོ་དགོས་པའི་
དབང་གིས་ཆེད་བསྐྱོད་མ་ཐུབ་ཀྱང་། ང་ཚོ་ཁྲེན་ཏུར་སླེབས་རྗེས་རང་སྐྱོང་
ཁུལ་གྱི་ཧྲུའུ་ཅི་དང་ཀྲའུ་ཀྲང་རྣམ་གཉིས་ཀྱི་ཁྲེན་ཏུར་ཡོད་པའི་རྔ་པའི་དོན་
གཅོད་ཁྲུའུ་སྣེ་ལེན་ཁང་དུ་ཐུགས་འཕྲད་བྱུང་སྟེ་འབྱུང་འགྱུར་སྦར་ཁམས་ཞེས་
པར་བོད་ལུགས་སྨན་ཁང་དང་བོད་སྨན་ཞིབ་འཇུག་སོའོ་ཡག་པོ་ཞིག་གསར་
རྒྱག་གནང་རྩིས་ཡོད་པའི་བཀའ་མོལ་ལྟར་ད་མཚམས་ཨར་ལས་འཛུགས་སྐྲུན་
156



དང་སྨན་དོན་མི་སྣ་བཅས་པ་གྲ་སྒྲིག་གནང་བཞིན་ཡོད་པ་གོ་ཐོས་བྱུང།
དེ་རྗེས་ངོས་རང་ཁྲེན་ཏུའི་སྨན་རྫས་ཀྱི་ཚོགས་འདུ་གྲོལ་བ་དང་། དུས་
ཚོད་ཕྲན་བུ་ཡོད་སྐབས་རྔ་པ་ས་ཁུལ་མཛོད་དགེ་རྫོང་བོད་ལུགས་སྨན་ཁང་
དང། དེའི་ནང་ནས་ལྷག་བསམ་རྣམ་པར་དཀར་བའི་མཁས་དབང་བསྟན་
འཛིན་དོན་གྲུབ་མཆོག་ནས་ལོ་མང་རིང་ངོས་རང་ཁོང་ཚོའི་ས་ཁུལ་དུ་ཐེངས་
གཅིག་ཡོང་དགོས་པའི་རེ་བ་ནན་ཞུས་ལྟར་མ་འགྲིག་ལྷུན་གྲུབ་ལྟ་བུས་ད་ལམ་
དུས་ཚོད་ཟུར་འཐེན་གྱིས་ཁྱོན་ཉིན་ལྔའི་རིང་བལྟ་བསྐོར་འཚམས་འདྲིར་
བསྐྱོད་པ་དང། དེ་དུས་ངོས་དང་བོད་སྨན་བཟོ་གྲྭའི་ཁྲང་ཀྲང་བྱམས་པ་ཐུབ་
བསྟན་ལགས། སྐར་རྩིས་ཁང་ནས་པར་ལེན་པ་སྐལ་རྡོར་གསུམ་ལ་མཛོད་དགེ་
ས་ཁུལ་འཕྲོད་བསྟེན་ཅུས་ཀྲང་དང་རྫོང་དཔོན་སྐུ་གཞོན། སྨན་ཁང་གི་ཧྲུའུ་ཅི་
བཅས་ཁྲེན་ཏུའུ་རང་དུ་ཆེད་གཏོང་རླངས་འཁོར་བཏང་ནས་བསུ་བར་ཕེབས་
བྱུང་། འམ་བར་དུ་ལིའི་རྫོང་ཞེས་པར་སྔོན་དུ་འབྱོར་ཞིང་དེ་གར་ཞག་གཅིག་
བསྡད་པ་དང་། ཉིན་གཉིས་པར་དམར་ཐང་རྫོང་བརྒྱུད་ཕྱི་དྲོ་མཛོད་དགེ་ཞེས་
པར་སླེབས། ལམ་བརྒྱུད་འཁེལ་བའི་རྫོང་དང་བཅས་པས་ང་ཚོ་གསུམ་ལ་སྣེ་
ལེན་གང་ཟབ་གནང་བ་མ་ཟད་མཛོད་དགེ་རྫོང་གི་ཧྲུའུ་ཅི་སོགས་འགོ་འཁྲིད་
བློ་མཐུན་གིས་ང་ཚོ་ཡོང་བར་དགའ་བསུའི་བྱེད་སྒོ་སྣ་ཚོགས་གཟབ་ཅིང་རྒྱས་
པ་གནང་བྱུང་། མཛོད་དགེ་རྫོང་བོད་ལུགས་སྨན་ཁང་ནི་རྔ་པ་ཁུལ་གྱི་བོད་
སྨན་གྱི་སྨན་ཁང་བཙུགས་སྔ་ཤོས་དང་ཆ་རྐྱེན་ཅུང་ཟད་ལེགས་པོ་ཡོད་པའི་ཁར་
སྤྱིར་བཏང་སྡེ་ཁག་དབྱེ་རྒྱུ་དང་དོ་དམ་ལམ་ལུགས་བཅས་པ་ང་ཚོ་སྨན་རྩིས་
ཁང་ལྟར་གཅིག་མཚུངས་ཡིན་ལ་གཞི་རྒྱ་ཆུང་བའི་བོད་སྨན་བཟོ་གྲྭ་དེ་ཡང་
གཙང་སྦྲ་དང་དོ་དམ་ལམ་ལུགས་ཁོང་རྣམ་པའི་ས་ཁུལ་ནས་བཤད་ན་སྤུས་
157



ཚད་ལེགས་ཤོས་ཀྱི་གྲས་སུ་ཚུད་ཀྱི་འདུག བལྟ་བསྐོར་རྗེས་སུ་ཁོང་ཚོས་ང་ལ་
གཏམ་བཤད་ཚར་གཅིག་བྱེད་རོགས་ཞེས་པའི་རེ་བ་ལྟར་ངོས་ནས་བོད་སྨན་
གྱི་འཕེལ་རྒྱས་དང་མདུན་ལམ། སྨན་པའི་ཀུན་སྤྱོད་སྐོར་ལ་བསླབ་བྱ་ཟབ་
ནན་བྱས་པར་ཁོང་ཚོས་བློ་མོས་ཡི་རང་ཆེས་ཆེར་བྱུང་ནས་ཐལ་མོའི་འདེབས་
སྒྲ་ཡུན་རིང་གྲགས་སོང་། དེ་རྗེས་སླར་ཡང་ངོས་ལ་དྲན་རྟེན་གྱི་ཆེད་དུ་གསོ་
རིག་བསྟན་པ་རྒྱས་པའི་སྨོན་ལམ་ནང་ནས། དྲི་མེད་བྱམས་པའི་བརྒྱུད་ཀྱི་
ལེགས་བལྟམས་ཤིང་། ནད་རྣམས་ཀུན་སེལ་བདུད་རྩིའི་ཆུ་རྒྱུན་གྱིས། རིས་
མེད་འགྲོ་ལ་ཕན་པའི་དྲིན་གཟོ་བ། གསོ་བ་རིག་པའི་བསྟན་པ་རྒྱས་གྱུར་ཅིག་
ཅེས་པ་བྲིས་ཏེ་ཕུལ་ནས་སྒྲོག་སྦྱངས་བྱས་རྗེས་སླར་ཡང་སྨན་པ་ཡོངས་རྫོགས་
བཞེངས་ཏེ་གུས་འདུད་དང་ཐུགས་རྗེ་བཀའ་དྲིན་ཆེ་ཞེས་ཡང་ཡང་གསུངས་
བྱུང་།
ཚེས་༣༠ཉིན་ང་ཚོ་མཛོད་དགེ་རྫོང་དུ་སླེབས་པའི་སྐོར་ཀན་ལྷོ་བོད་
ལུགས་གསོ་རིག་ཞིབ་འཇུག་ཁང་ནས་ཐོས་རྗེས་ཁོང་ཚོའི་ཁུལ་གྱི་སྦྱིན་པ་ཅུས་
ཀྲང་སོགས་མི་གྲངས་བདུན་ཙམ་མཛོད་དགེར་འབྱོར་ཏེ་ངོས་གསུམ་ཀན་ལྷོ་
ཁུལ་དུ་བལྟ་བསྐོར་འཚམས་འདྲིར་ཡོང་རྒྱུའི་རེ་བ་ཡང་ཡང་བཏོན་ཡང་དུས་
ཚོད་ཀྱི་རྐྱེན་པས་རྗེས་སུ་ཡོང་རྒྱུར་ཁས་ལེན་བྱས་པས་ཁོང་ཚོ་བློ་ཕམ་མ་སྐྱེས་
ཙམ་བྱུང་། ད་དུང་སྨར་ཐང་རྫོང་གི་ཀོ་ཀླུ་སྒྲུབ་ཅེས་པ་ཐུགས་བསྐྱེད་རྣམ་པར་
དག་པ། མི་རིགས་ཀྱི་རིག་གནས་ལ་དགའ་ཞེན་ཆེ་བའི་མཁས་པ་ཞིག་ཡོད་པ་
མཇལ་འདོད་ཆེ་རུང་ཁོང་རང་ཨམ་མཆོད་དགོན་པའི་ཁྲི་པ་ལས་ཐོག་ཡིན་པར་
བརྟེན་མཇལ་ཁོམ་གྱི་དུས་སྐབས་མ་བྱུང་། ང་ཚོ་ཁྲེན་ཏུར་སླེབས་རྗེས་རྔ་པ་
ཁུལ་གྱི་ཧྲུའུ་ཅི་དང་ཀྲའུ་ཀྲང་གཉིས་ནས་ཐུགས་འཕྲད་དང་འབྲེལ་ཕྱིན་ཆད་
158



ཁོང་ཚོའི་ས་ཆར་བོད་ལུགས་སྨན་ཁང་གསར་རྒྱག་བྱེད་རྒྱུ་དང་སྨན་པའི་དཔུང་
ཁག་རྒྱ་ཆེར་གཏོང་རྩིས་ཡོད་པས་བོད་ལྗོངས་ནས་སྔར་བཞིན་རྒྱབ་སྐྱོར་གང་
ཟབ་དགོས་ལུགས་གསུངས་པ་ལྟར་ངོས་དང་ཁྲང་ཀྲང་བྱམས་ཐུབ་གཉིས་ནས་
དེ་དོན་སེམས་ལ་བཞག་ནས་ནུས་ཤུགས་ཇི་ཡོད་ཀྱི་རྒྱབ་སྐྱོར་ཞུས་ཆོག་ཅེས་
པའི་ལན་འདེབས་ཞུས་པ་སོགས་མདོར་ན་ཐེངས་འདིར་རྔ་པ་ཁུལ་དུ་བལྟ་
བསྐོར་འཚམས་འདྲི་བྱེད་པའི་དུས་ཚོད་ཐུང་ཐུང་འདིའི་ནང་ཕྱིན་ཆད་བོད་
ལུགས་གསོ་རིག་དང་སྐར་རྩིས་རིག་པ་གཉིས་པོ་རྔ་པ་ཁུལ་དུ་དར་ཞིང་རྒྱུས་
ནས་མང་ཚོགས་རྒྱ་ཆེན་པོའི་བདེ་ཐང་ལ་ཕན་ཐོགས་ཡོད་པའི་བྱ་གཞག་འགྲུབ་
རྒྱུར་ནུས་པ་གང་ལེགས་ཐོན་སོང་།
༡༩༩ ༡ལོའི་ཟླ་བ་བདུན་པའི་ནང་རྒྱལ་སྲིད་སྤྱི་ཁྱབ་ཁང་ནས་དམིགས་
བསལ་གྱི་ལེགས་སྐྱེས་འབུལ་མཁན་གྱི་ཕོགས་བསྣོན་ལོངས་སུ་སྤྱོད་རྒྱུའི་ལག་
ཁྱེར་བསྩལ་ཏེ། སླར་ཡང་ཁོ་བོར་གོང་རིམ་ནས་གཟིགས་བསྐྱངས་བདག་རྐྱེན་
བླ་ན་མེད་པ་གནང་བ་དེས་ང་རང་
དང་ཙམ་མ་ཟད་སྨན་ཁང་ཡོངས་དང་བོད་
ལུགས་སྨན་པ་ཡོངས་ཀྱི་གཟི་བརྗིད་ཞིག་ཀྱང་ཡིན།
ལོ་དེའི་ནང་རང་རེའི་སྨན་ཁོང་དང་ལྗོངས་མི་དམངས་སྨན་ཁང་མཉམ་
དུ་མཆིན་པའི་འགོས་ནད་ལ་ཞིབ་འཇུག་བྱས་ནས་བོད་སྨན་ཁག་གཅིག་བེད་
སྤྱོད་བྱས་པར་ཕན་སྐྱེད་མངོན་གསལ་དོད་པོ་དེ་ཙམ་མ་བྱུང་བ་དང་ཕྱི་ལུགས་
སྨན་པའི་སྣང་ངོར་བོད་སྨན་ལ་ཐབས་ཤེས་གཞན་དག་དེ་ལས་ལེགས་པ་ཨེ་
ཡོད་སྙམ་པའི་དོགས་འཆར་སྐྱེས་པའི་སྐོར་རང་ཉིད་ནས་ཤེས་རྟོགས་བྱུང་
འཕྲལ་དེ་སྔོན་སྤྱི་ལོ་ ༡༩༦༡ལོ་དང་༡༩༦༢ལོར་ལྷ་ ས་ཁུལ་དུ་མཆིན་པའི་
འགོས་ནད་ཁྱབ་གདལ་ཆེ་བ་ཞིག་བྱུང་སྐབས་མཁས་དབང་ཡོན་ཀྲང་མཁྱེན་
159



རབ་ནོར་བུ་མཆོག་ལ་འབྲེལ་ཡོད་དབུ་ཁྲིད་ཀྱི་རེ་འདུན་ཞུས་པ་ལྟར་བོད་སྨན་
ནང་ནས་གོང་གསལ་མཆིན་པའི་འགོས་ནད་ལ་མཆོག་ཏུ་འགྱུར་པ་གི་དགུ་ཁྱུང་
ནག་དང་། ཨུཏྤལ་ཉེར་ལྔ། གུར་གུམ་མཆོག་བདུན་གསུམ་ཆེད་མངགས་སྦྱོར་
སྡེབ་གནང་ནས་མཁས་དབང་ཀུན་དགའ་ཕུན་ཚོགས་མཆོག་དང་ངོས་གཉིས་
གྲོང་ཁྱེར་མི་དམངས་སྨན་ཁང་དང་བཅིངས་འགྲོལ་དམག་སྤྱི་ཁྱབ་སྨན་ཁང་གི་
འགོས་ནད་སྡེ་ཁག་གཉིས་ལ་ནད་སྐོར་སྨན་བཅོས་བྱེད་པར་ཐེངས་མང་གཏོང་
གནང་མཛད་པའི་གནས་ཚུལ་རྣམས་དྲན་གསོས་ཏེ་སྨན་ཁག་གསུམ་པོ་བཟོས་
ནས་ལྗོངས་མི་དམངས་སྨན་ཁང་གི་འགོས་ནད་སྡེ་ཁག་ནས་མཆིན་པའི་ནད་
གཞིར་སྨན་བཅོས་བྱེད་མཁན་ལ་ཕུལ་ནས་བཟུང་ཕན་ནུས་ལེགས་པ་དང་དྲག་
སྐྱེས་མགྱོགས་པའི་སྐོར་གསོ་བྱ་ནད་པའི་ཁྲག་གི་གྲུབ་ཆར་རྫས་འགྱུར་བརྟག་
དཔྱད་བྱས་རྗེས་བསམ་ཡུལ་ལས་འདས་པའི་ཕན་འབྲས་ཐོན་པའི་དོན་དངོས་
གནས་ཚུལ་གསལ་པོ་བྱུང་བ་མ་ཟད། མཆིན་པའི་འགོས་ནད་ཀྱི་ཞིབ་འཇུག་
ལས་ཀར་གོམ་གང་མདུན་སྤོས་ཀྱི་གྲུབ་འབྲས་ཐོབ་པར་བརྟེན་དེང་གི་དུས་
སུའང་མཆིན་པའི་འགོས་ནད་ཡོད་པའི་རྒྱུ་བོད་ནད་པ་ཚོས་བོད་སྨན་གཏོང་
རྒྱུར་ཤིན་ཏུ་ནས་ཡིད་ཆེས་དང་དགའ་པོ་བྱེད་པའི་གནས་ཚུལ་དབྱར་རྔ་སྒྲོག་
པ་ཇི་བཞིན་ཐོན་ཡོད།
སྤྱི་ཟླ་བརྒྱད་པའི་ནང་སྔ་སོར་མཁས་དབང་མཁྱེན་རབ་ནོར་བུ་མཆོག་
ནས་མཛད་པའི་《 ལྕགས་རི་རིག་བྱེད་འགྲོ་ཕན་གླིང་གི་ཁྲོག་སྨན་འཁྲུངས་དཔེ་
ཡིད་བཞིན་འདོད་འཇོའི་བུམ་བཟང་》གཞིར་བཟུང་ཐེངས་ལྔ་པའི་ཁྲོག་སྨན་
སྨན་ངོ་བཤར་བ་དང༌། ཁྱོན་ཉིན་བཅུའི་རིང་ལ་སྨན་པ་མི་གྲངས་༨༩ཙམ་
རྒྱུགས་བཤེར་ནང་ཞུགས་ཡོད་ལ། ཁྱད་པར་དེ་སྔ་དང་མི་འདྲ་བར་གཞིས་རྩེ་
160



དང་། ལྷོ་ཁ། ནག་ཆུ་སོགས་ཀྱི་ས་གནས་དང་རྫོང་ཁག་གི་བོད་ལུགས་སྨན་
ཁང་གི་ཡོན་ཀྲང་རྣམས་ཀྱང་གདན་ཞུ་བྱས་ནས་བལྟ་བསྐོར་དང་སློབ་སྦྱོང་བྱེད་
དུ་བཅུག་པ་བཅས་ད་དུང་ཐེངས་འདིར་ནག་ཆུ་སྨན་རྩིས་ཁང་གི་ལོ་མང་རིང་
བོད་བྱང་ཐང་རྒྱུད་དུ་ཐོན་པའི་རྡོ་སྨན་རྣམ་གྲངས་བརྒྱ་ལྷག་ཙམ་ངོ་སྤྲོད་བྱས་
པར་ཕན་འབྲས་ཡག་པོ་ཐོན་ཐུབ་པ་བྱུང་། དེ་དུས་རྟགས་རྟེན་བཟང་པོའི་ལ་
ཉེ་ལྟ་བུར་ལྷ་རི་རྫོང་གི་སྨན་པ་མཁས་ཅན་ཨུ་རྒྱུན་ཚེ་དབང་ལགས་ཐོན་བསྐོར་
གྲལ་འགྲིག་ལ་ཕེབས་ཏེ་སྔོན་ཆད་མཐོང་ཐོས་དཀོན་པའི་སྨན་དཔེ་དར་མོ་སྨན་
རམས་པས་མཛད་པའི་བཤད་རྒྱུད་རྐྱང་སེལ་གྱི་འགྲེལ་པ་《 མེས་པོའི་དགོངས་
རྒྱན་》ཞེས་བྱ་བ་བྲིས་མ་རྩ་ཆེན་དེ་དག་གུས་ལ་གནང་སྐྱེས་སུ་བསྩལ་བ་འདི་
ཉིད་ཡབ་མེས་གོང་མ་རྣམས་ཀྱི་གཅེས་སྤྲས་དང་ཁོང་རང་ཉིད་ནས་རིག་
གསར་སྐབས་སུ་སྲོག་དང་བསྡོས་ནས་ཉར་ཚགས་བྱས་པ་ཡིན་ཚུལ་གླེང་བྱུང་
བས་ཕྱི་རབས་ཚོའི་སྔ་ཕྱིའི་ཡོང་རྐྱེན་རྣམས་གསལ་རྟོགས་གནང་རྒྱུ་དང་འབྲེལ་
སྨན་དཔེ་དེ་ལ་མཐོང་ཆེན་ཡོང་བར་རེ་འདུན་ཤུགས་ཆེ་ཡོད། ཐོན་བསྐོར་གྲལ་
འགྲིག་གི་གཟབ་རྒྱས་ངང་དགེ་སློབ་ཚོས་གཟབ་མཆོར་སྤྲས་པ་དང་དགའ་སྤྲོའི་
འཛུམ་མདངས་བཞད་པའི་དུས་སུ་མཚན་གྲངས་གཟིགས་བཟོས་དཔངས་སུ་
ཆེ་བ་གནང་ཞིང་། ཚོགས་ཡོངས་ལ་གསོལ་ཇ་བཞེས་འབྲས་དང་སྐུ་མགྲོན་
རྣམ་པར་བཀྲ་ཤིས་མཇལ་དར་འབུལ་རྒྱུས་མཚོན་སྔར་སྲོལ་བཟང་པོ་ཉམས་པ་
མེད་པའི་སྒོ་ནས་ལེགས་འགྲུབ་བྱུང་བར་གོང་རིམ་ གྱི་དབུ་ཁྲིད་རྣམ་པས་
བསྔགས་བརྗོད་དང་ཕྱོགས་མཚུངས་སྨན་ཁང་ཡོངས་ཀྱི་སྨན་པ་ཚོས་ཀྱང་གུས་
བཀུར་ཡི་རང་གི་རྣམ་པ་བཟང་པོ་ཡང་ཡང་བཏོན་བཞིན་འདུག
ཟླ་བ་བཅུ་པའི་ཚེས་༡༦ཉིན་ཀྲུང་གོ་ཚན་རིག་ལག་རྩལ་ཨུ་ཡོན་ལྷན་
161



ཁང་གི་མཚན་འཛིན་ཀྲུའུ་ཞི་ཇན་ཞུས་སན་མཆོག་ལ་ཀྲུང་གུང་ཀྲུང་དབྱང་དང་
རྒྱལ་སྲིད་སྤྱི་ཁྱབ་ཁང་གི་མཛད་རྗེས་གཟེངས་སུ་ཐོན་པའི་མི་དམངས་ཀྱི་མཁས་
དབང་བཟང་པོ་ཞེས་པའི་མཚན་སྙན་གཟེངས་བསྟོད་གནང་ཞིང་། སྐབས་
དེར་ངོས་རང་པེ་ཅིན་དུ་ཚོགས་འདུ་ཞིག་དང་སྐབས་འཁེལ་བས་མཇལ་འདོད་
ཆེ་བ་དང་། དེ་ལྟ་བུའི་མཚན་སྙན་གཟི་བརྗིད་གནང་བའི་དུས་དེར་ངོས་ནས་
བོད་ཀྱི་ཚན་རིག་ལག་རྩལ་མི་སྣ་ཡོངས་ཀྱི་ཚབ་ཞུས་ནས་བཀྲ་ཤིས་བདེ་ལེགས་
ཞུ་རྒྱུ་འདི་ནི་དགེ་མཚན་ཆེན་པོ་ཡོད་པའི་ལས་དོན་ཞིག་ཏུ་མཐོང་སྟེ་ཀྲུང་གོ་
ཚན་རིག་མཐུན་ཚོགས་བརྒྱུད་མཁས་དབང་ཇན་ཞུས་སན་མཆོག་ལ་སྙན་
གསེང་ཞུས་པ་ལྟར་ཁོང་གིས་སྤྲོ་སེམས་ཆེན་པོས་དང་ལེན་གནང་བའི་བཀའ་
ལན་ཕེབས་པ་ལྟར། ཚེས་༢༢ཉིན་ཀྲུང་གོ་མི་དམངས་བཅིངས་འགྲོལ་དམག་
གི་འགན་སྲུང་ཚན་རིག་ཨུ་ཡོན་ལྷན་ཁང་གི་ནང་དུ་དུས་ཚོད་ཟུར་འཐེན་
མཛད་ནས་མཇལ་འཕྲད་གནང་བྱུང། དང་ཐོག་ཁོ་བོས་མཁས་དབང་ཇན་
ཞུས་སན་མཆོག་ལ་བོད་ཀྱི་ཡུལ་སྲོལ་གོམས་གཤིས་ལྟར་བཀྲ་ཤིས་མཇལ་དར་
དང་བརྗིད་ཆགས་ཡིད་འོང་གི་ཕོ་བྲང་པོ་ཏཱ་ལའི་ཐང་ག་འཚེམ་འདྲུབ་མ་གོས་
གཤམ་ཅན་ཞིག་ཕྱག་ཏུ་ཕུལ་ཞིང་མཁས་དབང་ཇན་ཞུས་སན་མཆོག་ཉིད་ད་
རེས་རྒྱལ་ཁབ་ནས་ཆེས་མཐོའི་མཚན་སྙན་གཟེངས་བསྟོད་གནང་བར་ངོས་
ནས་བོད་ཀྱི་ཚན་རིག་ལག་རྩལ་མི་སྣ་ཡོངས་ཀྱི་ཚབ་ཞུས་ཏེ་སྙིང་ཐག་པ་ནས་
བཀྲ་ཤིས་བདེ་ལེགས་ཞུས་པ་ཡིན། མཇལ་འཕྲད་གནང་སྐབས་ཇན་ཞུས་སན་
མཆོག་ནས་དགྱེས་ཚོར་ཆེན་པོས་གསུངས་དོན་དེ་རིང་ཁྱེད་ཉིད་མཇལ་ཐུབ་པ་
ནི་ང་རང་དགའ་སྤྲོ་ཆེན་པོ་བྱུང་། བོད་ལུགས་གསོ་རིག་ལ་ལོ་ངོ་ཁྲི་ལྷག་ཙམ་
གྱི་ལོ་རྒྱུས་ཡོད་པར་བརྟེན་ཉམས་མྱོང་ཕུན་སུམ་ཚོགས་པོ་ཡོད་པ་དེས་བོད་
162



ལྗོངས་འདི་ནི་སྔོན་ཆད་གསོ་རིག་འཕེལ་རྒྱས་ཆེན་པོ་ཡོད་པ་མཚོན་ཐུབ།
ཕྱིས་སུ་འཕེལ་རྒྱས་ཅུང་འགོར་བ་དེ་ནི་ས་མཐོའི་གནམ་གཤིས་སོགས་ཀྱིས་
འགོག་རྐྱེན་བྱུང་ཡོད། ཀྲུང་གོ་ཚན་རིག་ལག་རྩལ་ཨུ་ཡོན་ལྷན་ཁང་གི་སྐབས་
བཞི་པའི་ཚོགས་འདུའི་ཐོག་ཀྲུའུ་ཞི་གཞོན་པར་འདེམས་ཐོན་བྱུང་བ་འདི་ནི་མི་
རིགས་གྲངས་ཉུང་ནང་ནས་གཅིག་པུ་ཁོ་ན་ཡིན་ལ་ང་གཉིས་ཕན་ཚུན་སྐད་ཀྱི་
ཐོག་ནས་གོ་བརྡ་མི་འཕྲོད་པའི་དཀའ་ངལ་མེད་པ་དེའང་ཡག་པོ་ཞིག་བྱུང།
ལྷག་པར་ཀྲུང་གོ་ཚན་རིག་མཐུན་ཚོགས་ཁོངས་ལ་གསར་དུ་བཙུགས་པའི་
གྲངས་ཉུང་མི་རིགས་ཀྱི་ཚན་རིག་ལག་རྩལ་འཕེལ་རྒྱས་གཏོང་རྒྱུའི་སྐོར་ལ་
འབད་བརྩོན་བསམ་རྒྱ་དགོས་པའི་བཀའ་སློབ་གནང་བ་དང་། ད་དུང་གུས་ལ་
ཁྱེད་ཉིད་བོད་ལུགས་གསོ་རིག་གི་མཁས་པ་ཅན་ཞིག་ཡིན་གཤིས་རྩ་རླུང་གི་
སྐོར་དང་། དམིགས་བསལ་གྱི་ནུས་པའི་སྐོར། དེ་བཞིན་ལུས་ཁམས་ཆགས་
ཚུལ་གྱི་སྐོར་ལ་ཞིབ་འཇུག་དང་རྒྱུས་མངའ་བྱེད་རྒྱུ་ཤིན་ཏུ་གལ་ཆེན་པོ་ཞིག་
རེད་ཅེས་དང། སྤྱི་ལོ་༡༩༥༦ལོར་ཇན་ཞུས་སན་མཆོག་ཨ་རི་ནས་མེས་རྒྱལ་
དུ་ཕྱིར་ཕེབས་གནང་སྐབས། སྐབས་དེའི་ཀོང་ཏུང་ཞིང་ཆེན་གྱི་ཧྲུའུ་ཅི་ཐའོ་
ཀྲུའུ་དང་མཇལ་འཕྲད་སྐབས་སུ་ཀྲུང་དབྱིའི་གསོ་རིག་གི་ཁྱད་ཆོས་དང་དགེ་
མཚན་མང་དག་གསུང་བ་དེ་ནས་བཟུང་ཀྲུང་དབྱིའི་ཐད་དོ་སྣང་ཆེན་པོ་བྱེད་ཀྱི་
ཡོད། ད་ཆ་རང་རྒྱལ་ལ་ཀྲུང་དབྱིའི་ཙམ་མ་ཟད་བོད་སྨན་དང་སོག་སྨན་ལྟ་བུ་
ཡོད་པ་དེ་རྣམས་འཕེལ་རྒྱས་ཆེན་པོ་བྱུང་བ་བརྗོད་མི་དགོས། འོན་ཀྱང་ཚན་
རིག་དང་གསོ་རིག་ཐད་ལ་ཞིབ་འཇུག་བྱེད་རྒྱུ་མུ་མཐའ་མེད་པ་ཞིག་ཡིན་པར་
བརྟེན་ང་ཚོས་བཅོས་ཚུལ་ཡང་དག་པ་ཞིག་དགོས་པ་གལ་ཆེན་ཡིན་ཚུལ་དང་།
ད་དུང་དཔེ་ཞིག་གསུངས་ཏེ། རྒྱལ་ཡོངས་ལ་སྐད་གྲགས་ཡོད་པའི་ཕྱི་ལུགས་
163



གསོ་རིག་མཁས་དབང་འུད་ཅད་བིང་ཞེས་པ་དེ་ལ་ཁོང་རང་ཉིད་ཀྱི་བཀའ་འདྲི་
གནང་དོན་ནི་ཁྱེད་ཀྱི་ད་ཕན་གཟུགས་ཁམས་རིག་པའི་ཐད་ལ་མཁྱེན་རྟོགས་
གང་འདྲ་ཞིག་བྱུང་ཡོད་དམ་ཞེས་པའི་ལན་དུ་འུད་ཅད་བིང་ནས་ངས་མིའི་
གཟུགས་ཁམས་རིག་པའི་སྐོར་ལ་ད་དུང་མི་ཤེས་པ་ཧ་ཅང་མང་པོ་ཡོད་ཅེས་
གསུངས་པ་འདི་ནི་བཀའ་མོལ་དྲང་པོ་ཞིག་ རེད་ལ། དངོས་འབྲེལ་མིའི་
གཟུགས་ཁམས་
ཁམས་རིག་པ་ཞེས་པ་ཤིན་ཏུ་རྙོག་འཛིང་ཅན་ཞིག་ཡིན་པས་སླད་
ཕྱིན་ཞིབ་འཇུག་དང་ཤེས་རྟོགས་བྱེད་རྒྱུར་དོན་སྙིང་ཆེན་པོ་ཡོད་ཚུལ་སོགས་
མདོར་ན་རང་རྒྱལ་གྱི་ཚན་རིག་ལག་རྩལ་དང་སྨན་དཔྱད་ལག་རྩལ་འཕེལ་རྒྱས་
སྐོར་ལ་འབད་བརྩོན་དང་ཞིབ་འཇུག་བྱེད་རྒྱུའི་ཁ་ཕྱོགས་དང་དགེ་མཚན་མང་
པོ་གསུངས་པ་དེས་ཁོ་བོར་སྐུལ་ལྕག་དང་སློབ་གསོ་བཟང་པོ་ཐོབ་བྱུང་།
སྤྱི་ཟླ་ ༡༢ཚེས་ ༡༧ཉིན་ཀྲུང་གོ་ཚན་རིག་མཐུན་ཚོགས་ཁོངས་གྲངས་
ཉུང་མི་རིགས་ས་ཁུལ་གྱི་ཚན་རིག་ལག་རྩལ་འཕེལ་རྒྱས་གཏོང་བའི་ཆེད་གཉེར་
ཨུ་ཡོན་ལྷན་ཁང་གི་ཚོགས་འདུ་ཐེངས་དང་པོ་དེ་ཡུན་ནན་ཁུན་མིང་གྲོང་ཁྱེར་
དུ་འཚོགས་པ་དང་། ད་དུང་ངོས་ལ་གོང་གསལ་ཆེད་གཉེར་ཨུ་ཡོན་ལྷན་ཁང་
གི་ཀྲུའུ་རེན་ལ་བསྐོ་གཞག་བསྩལ། ཚོགས་འདུ་དང་བལྟ་བསྐོར་ཉིན་བདུན་
རིང་གཙོ་བོ་ཡུན་ནན་ཞིང་ཆེན་ལ་ཚན་རིག་ལག་རྩལ་འཕེལ་རྒྱས་བྱུང་བའི་སྐོར་
དང་། ཆབས་ཅིག་ཡུན་ནན་མཐའ་མཚམས་གྲོང་ཁྱེར་རྡ་ཧུང་སོགས་ལ་ཏང་
གི་བསྒྱུར་བཅོས་ལག་བསྟར་བྱས་ནས་ཐོབ་པའི་འགྲུབ་འབྲས་ལ་བལྟ་བསྐོར།
གཞན་ཡང་ད་དུང་འབར་མ་རྒྱལ་ཁབ་ཀྱི་ས་ཁུལ་དུའང་བལྟ་བསྐོར་བྱས་པ་
བརྒྱུད་དུས་ཡུན་ཐུང་ངུའི་ནང་ཁྲོམ་རྭ་དར་རྒྱས་དང་དཔལ་འབྱོར་འཁྲུག་པོ་
བྱུང་བ་མངོན་སུམ་སོན་རྗེན་གྱིས་སྒོ་ནས་མཐོང་ཐོས་བྱུང་།
164



ལོ་དེའི་ཟླ་བ་༡༢པའི་ཚེས་༡༥ཉིན་རྒྱལ་ཡོངས་ཕུལ་བྱུང་གསོ་རིག་ལོ་
རྒྱུས་ཀྱི་ལེགས་སྐྱེས་བཀྲམས་སྟོན་དང་གསོ་རིག་ལག་ཆའི་དཔེ་དེབ་ཀྱི་དཔྱད་
འདེམས་བྱེད་སྐབས་ངོས་དང་
། ཝང་ལེས། ཚས་ཅིང་ཕུང་གིས་བསྒྱུར་
བསྒྲིགས་ཞུས་པའི་གསོ་རིག་རྒྱུད་བཞིའི་སྨན་ཐང་གི་དེབ་ལ་གསེར་གྱི་རྟགས་མ་
ཐོབ་པ་དང་། དུས་མཚུངས་ད་དུང་མཁས་དབང་ཡོན་ཀྲང་མཁྱེན་རབ་ནོར་
བུ་མཆོག་དང་། བཤད་སྒྲུབ། ངོས་བཅས་ཀྱི་རྩོམ་བསྒྲིགས་ཞུས་པའི་《 གསོ་
རིག་རྒྱུད་བཞིའི་སྡོང་འགྲེམས་འདོད་འབྱུང་ནོར་བུའི་མཛོད་》ཞེས་པར་ཟངས་
ཀྱི་རྟགས་མ་ཐོབ་པ་དང་། དེ་བཞིན་ཁོ་བོས་རྩོམ་བྲིས་ཞུས་པའི་《 བོད་གངས་
ཅན་ལྗོངས་སུ་གསོ་རིག་བསྟན་པའི་ཉིན་བྱེད་རིམ་བྱོན་གྱི་རྣམ་ཐར་བརྗོད་པ་
བསམ་འཕེལ་དབང་གི་རྒྱལ་པོ་》ཞེས་བྱ་བར་ཕུལ་བྱུང་གི་གཟེངས་བསྟོད་ཐོབ་
བྱུང་། ཟླ་འདིའི་ཚེས་༣༠ ཉིན་ཁོ་བོ་ལྗོངས་ཡོངས་ཀྱི་གསར་འགྱུར་མི་སྣ་བཅུའི་
ཁོངས་སུ་ཚུད་ནས་ཚགས་པར་དང་རྒྱང་བསྒྲགས་ཐོག་ནས་དྲིལ་བསྒྲགས་ཡང་
ཡང་གནང་སོང་།
སྤྱི་ལོ་༡༩༩༢ལོའི་ཟླ་བ་གསུམ་པའི་ནང་སྐབས་བདུན་པའི་རྒྱལ་ཡོངས་
མི་དམངས་འཐུས་མི་ཚོགས་ཆེན་ཐེངས་ལྔ་པར་བོད་ཀྱི་སྐུ་ཚབ་དང་མཉམ་དུ་
ཚོགས་འདུར་བཞུགས་པ་དང། ཙུང་ལི་ལེ་ཉུང་ནས་གནང་བའི་སྲིད་གཞུང་
ལས་དོན་སྐོར་གྱི་སྙན་ཞུ་དང་ཆབས་ཅིག་ རྒྱལ་ ཁབ་ནོར་སྲིད་པུའུ་ དང་།
དཔལ་འབྱོར་འཆར་འགོད་ཨུ་ཡོན་ལྷན་ཁང་གི་གནང་བའི་སྔོན་རྩིས་འཆར་
འགོད་ཀྱི་སྐོར་སོགས་ལ་ཉན་འཇོག་དང་འབྲེལ་གྲོས་བསྡུར་ཟབ་ནན་བྱས་པ་
བརྒྱུད་རྒྱལ་ཁབ་ཀྱི་དོན་ཆེན་ལ་ཚང་མས་སེམས་འཁུར་ཆེན་པོ་གནང་བ་མཚོན་
ཐུབ་ལ་ང་ཚོ་བོད་ཀྱི་འཐུས་མི་ཚོས་ཀྱང་རྒྱལ་ཡོངས་ཀྱི་རྣམ་པ་བཟང་པོ་དང་
165



ཟུང་འབྲེལ་གནང་སྟེ་བོད་ལྗོངས་ཀྱི་རྣམ་པ་ཉིན་བཞིན་ཡར་རྒྱས་འགྲོ་བའི་དཔེ་
དོན་མང་པོ་གསུངས་པར་བརྟེན་རང་ཉིད་ལའང་སློབ་གསོ་དང་སེམས་འགུལ་
ཚད་མེད་ཐེབས་བྱུང་། ཐེངས་འདིའི་ཚོགས་འདུའི་སྐབས་དང་བསྟུན་ནས་
དོན་ཚན་གཉིས་ཀྱི་བསམ་གྲོས་བཏོན་པའི་ནང་ནས་གཅིག་ནི་རང་སྐྱོང་ལྗོངས་
ཚན་རིག་མཐུན་ཚོགས་ཀྱི་སྒྲིག་གཞི་བསྐྱར་གསོ་ཡོང་བའི་སྐོར་དང་།
གཉིས་ནི་བོད་ཀྱི་ས་གནས་མང་པོར་ཏན་( #）ཞེས་པའི་ཚྭ་རིགས་མི་
འདེང་བ་ལས་བྱུང་བའི་ལྔ་བའི་ནད་དང་། ལྷག་པར་དེས་རྐྱེན་པས་བྱིས་པ་མི་
ཉུང་བ་ཞིག་ཤེས་རྨོངས་དང་གླེན་ལྐུགས་སོགས་ཀྱི་ནད་གཞི་ཕོག་མཁན་ཡོད་
པར་བརྟེན། དེ་དག་ལ་ཕན་པའི་ཆེད་དུ་འཐུང་ཇའི་ནང་དུ་གོང་གསལ་ཏོན་
(EE) ཞེས་པའི་ཚྭ་རིགས་མཉམ་བསྲེས་བྱས་པའི་ཚོད་བལྟ་ལེགས་འགྲུབ་བྱུང་
རུང་འགྲོ་གྲོན་མི་འདེང་བའི་དཀའ་ངལ་ཡོད་པར་རྒྱལ་ཁབ་ནོར་སྲིད་པུའུ་ནས་
ཆེད་དངུལ་( |: སྨྱུ)སྒོར་ཁྲི་ཚོ་དྲུག་ཅུ་གསོལ་རས་ཞུས་པ་ཡིན། གོང་གསལ་
དོན་ཚན་གཉིས་ནས་ལྔ་ནད་ལ་ཕན་པའི་ཚྭ་རིགས་ཁ་གསབ་ཀྱི་གྲོན་དངུལ་དེ་
དག་སྐབས་དེའི་ལྗོངས་ཏང་ཨུད་ཀྱི་ཧྲུའུ་ཅི་ཧུའུ་ཅིན་ཐའོ་ནས་ཐུགས་འཁུར་
བཞེས་ཏེ་ནོར་སྲིད་པུའུའི་པུའུ་ཀྲང་གཞོན་པ་ཀྲང་ཞེས་པར་ཐག་གཅོད་གནང་
རོགས་གསུངས་སོང་། འོན་ཀྱང་ངོས་རང་བོད་ལ་ཕྱིར་ལོག་བྱས་རྗེས་ལྗོངས་
ནོར་སྲིད་ཐིང་བརྒྱུད་དེ་ཐབས་ཤེས་སྣ་ཚོགས་བྱས་ཀྱང་མཐའ་མ་དོན་སྨིན་མ་
བྱུང་བ་ནི་ཧ་ཅང་བློ་ཕམ་བྱེད་དགོས་པ་ཞིག་རེད།
དེ་ལྟར་སྤྱི་ལོ་ ༡༩༨༣ལོ་ནས་བཟུང་སྐབས་ལྔ་ པའི་ རྒྱལ་ཡོངས་མི་
དམངས་འཐུས་མི་ཚོགས་ཆེན་དང་སྐབས་བདུན་པའི་རྒྱལ་ཡོངས་མི་དམངས་
འཐུས་ཚོགས་ཀྱི་སྐབས་སུ་ངོས་རང་བོད་ཀྱི་འཕྲོད་བསྟེན་འཐབ་ཕྱོགས་ཀྱི་སྐུ་
166



ཚབ་ཞུས་ནས་ལོ་བཅུའི་རིང་གཟི་བརྗིད་ངང་ཚོགས་འདུར་བཞུགས་པ་མ་ཟད།
བོད་ལ་སྨན་པ་ཉུང་ཞིང་སྨན་དཀོན་པ་དང་། ཁྱད་པར་དུ་མང་ཚོགས་ཀྱི་སྨན་
རིན་མི་དགོས་པར་སྨན་བཅོས་བྱེད་རྒྱུར་གྲོན་དངུལ་ཁ་གསབ་ཞུ་རྒྱུ། གཞན་
ཡང་ཞིང་འབྲོག་ས་ཁུལ་དུ་ཡུན་རིང་གླ་པ་བྱས་ནས་བསྡད་པའི་ཕྱི་ལུགས་དང་
བོད་ལུགས་སྨན་པ་ཁྱོན་བསྡོམས་མི་གྲངས་༩༨༩ཙམ་ལ་ལས་བཟོ་ངོ་མར་
བསྒྱུར་ཐུབ་པ་སོགས་ནི་ཀྲུང་དབྱང་དང་དེ་བཞིན་བོད་ལྗོངས་ཀྱི་ཏང་སྲིད་དབུ་
ཁྲིད་རྣམ་པའི་ཐུགས་འཁུར་དང་རང་ཉིད་ལ་བོད་ཀྱི་མི་དམངས་མང་ཚོགས་ཀྱི་
རེ་བ་བཅོལ་བ་ཆུད་ཟོས་སུ་མི་སོང་བ་དེ་ལ་བསམ་བཞིན་དུ་དགའ་བ་སྐྱེ་གི་
འདུག གོང་ གསལ་སྐབས་བདུན་པའི་ རྒྱལ་ཡོངས་མི་དམངས་འཐུས་མི་
ཚོགས་ཆེན་གྱི་བོད་ཀྱི་སྐུ་ཚབ་ཚོགས་པས་ལས་དོན་འགྲུབ་པའི་སྐོར་ལ་ཆེད་
མངགས་《 བླ་ན་མེད་པའི་འགན་འཁྲི་》ཞེས་པའི་དུས་དེབ་ཏུ་ཞིབ་གསལ་
འཁོད་ཡོད།
སྤྱི་ཟླ་དྲུག་པའི་ཚེས་གཅིག་ཉིན་རུའེ་སེ་རྒྱ་གྲམ་དམར་པོའི་རོགས་སྐྱོར་
གནང་བའི་སྐོར་གོང་བཞིན་རྒྱས་པར་སྤྲོས་ནས་སྲོང་བཙན་བོད་སྨན་སློབ་གྲྭ་
དངོས་སུ་དབུ་བརྙེས་པ་དང་། དེ་ཉིན་རྟེན་འབྲེལ་གཟབ་རྒྱས་ཀྱི་མཛད་སྒོའི་
ཐོག་ལྷོ་ཁའི་ཏང་སྲིད་དབུ་ཁྲིད་ཆིབས་བསྒྱུར་ཐོག་གལ་ཆེའི་གསུང་བཤད་ཡང་
གནང་ཞིང་། དེ་དུས་ཁོ་བོས་ཀྱང་ལྗོངས་འཕྲོད་བསྟེན་ཐིང་དང་། སྨན་རྩིས་
ཁང་གི་ཚབ་ཞུས་ནས་སློབ་གྲྭ་དབུ་བརྙེས་པར་རྟེན་འབྲེལ་སྨོན་ཚིག་དང་།
ཕྱག་རྟགས་སུ་སློབ་གྲྭར་སྒོར་ཁྲི་ལྔ་དང། ད་དུང་སྨན་ཐང་དེབ་དང་སྨན་
གཞུང་དཔེ་དེབ་མང་དག་ཞིག་ཕུལ་བ་ཡིན། འཕྱོངས་རྒྱས་སྲོང་བཙན་བོད་
སྨན་སློབ་གྲྭ་ནི་ཀུན་གཟིགས་པཎ་ཆེན་རིན་པོ་ཆེ་སྐུ་འཚོ་བཞུགས་སྐབས་སུ་
167



རུའེ་སེ་རྒྱ་གྲམ་དམར་པོའི་རྒྱབ་སྐྱོར་ཞུས་པའི་པཎ་གཞུང་བོད་སྨན་སློབ་གྲྭ་དང་
ཁྱད་མེད་ཅིང་སློབ་ཕྲུག་གི་ཡོངས་ཁུངས་ཐམས་ཅད་བོད་ཀྱི་མཐའ་མཚམས་
དང་ལུང་ཁུག་ཐག་རིང་ནས་ཡིན་པའི་ཞིང་འབྲོག་མང་ཚོགས་ཀྱི་བུ་ཕྲུག་ཡིན་
པ་མ་ཟད། ལོ་དྲུག་སོང་མཚམས་སློབ་གྲྭ་ཐོན་ནས་སྔར་གྱི་ཡོང་ཁུངས་ས་ཆ་
ག་རང་དུ་ཕྱིར་ལོག་བྱས་ཏེ་སྨན་བཅོས་ཀྱི་ལས་ཀ་བྱེད་རྒྱུ་ཡིན་པས་སློབ་གྲྭ་འདི་
ཉིད་ལ་སློབ་ཕྲུག་བརྒྱད་ཅུ་ཙམ་ལས་མེད་ཀྱང་ཞིང་འབྲོག་ཁུལ་དུ་སྨན་པའི་
དཔུང་ཁག་ལ་ཤུགས་བསྣོན་ཐེབས་རྒྱུ་ཡིན་པ་ཉག་གཅིག་ལ་བརྟེན་པཎ་ཆེན་
རིན་པོ་ཆེ་སྐུ་ཞིང་ལ་ཕེབས་རྗེས་ང་ཕོད་ཨུ་ཡོན་ཀྲང་མཆོག་ནས་ཐུགས་འཁུར་
ཆེ་བཞེས་གནང་སྟེ་སྲོང་བཙན་བོད་སྨན་སློབ་གྲྭའི་སྒོ་བྱང་གི་ཕྱག་རིགས་ཕྱག་
བསྟར་མ་ཡང་གནང་སོང་། ད་ལྟའི་ཆར་སློབ་གྲྭ་འདི་ཉིད་འཛིན་སྐྱོང་བྱེད་
རྒྱུར་འཐུས་ཤོར་མེད་པ་མ་ཟད་སྔར་སྲོལ་བཟང་པོ་མི་ཉམས་གོང་དུ་སྤེལ་བཞིན་
ཡོད་པ་དེ་ལ་རྒྱལ་ཁབ་ཕྱི་ནང་ནས་ཕེབས་པའི་གཟིགས་བསྐོར་བ་ཚོས་བསྔགས་
བརྗོད་དང་ཡིད་སྨོན་མཛད་པའི་སློབ་གྲྭ་ཞིག་ཏུ་འགྱུར་ཡོད།
ཟླ་བ་བརྒྱད་པའི་ཚེས་ ༡༩ ཉིན་རི་པིན་གྱི་རང་སྐྱོང་གསོ་རིག་སློབ་གྲྭ་
ཆེན་མོའི་མཁས་དབང་ཡི་ཏུང་མཆོག་དང་ཁོང་གིས་ཕྱག་རོགས་མི་གྲངས་
བརྒྱད་ལྷ་སར་ཕེབས་འབྱོར་བྱུང་། ཐེངས་འདིའི་བལྟ་བསྐོར་འཚམས་འདྲི་
གནང་བའི་དུས་ཚོད་ཉིན་བཅུ་ཡིན་ཞིང་། དེ་ཡང་ཕྱི་ཚུལ་ལ་འཚམས་ལན་ལྟ་
བུ་ཡིན་ནའང་དོན་དུ་ཡང་བསྐྱར་བོད་ཀྱི་གསོ་རིག་རྒྱུད་བཞི་རི་པིན་ཡི་གེར་
བསྒྱུར་རྒྱུའི་ཐད་ལ་ཕན་ཚུན་མཉམ་ལས་བྱེད་རྒྱུ་དང་ཆབས་ཅིག་བོད་ཀྱི་གསོ་
རིག་སློབ་གསོ་དང་
། ཚན་རིག་ཞིབ་འཇུག དེ་བཞིན་གསོ་རིག་ལོ་རྒྱུས་
སོགས་ལ་ཉམས་ཞིབ་བྱེད་རྒྱུའི་ནང་དོན་བཅས་ཚུད་ཡོད། དེར་བརྟེན་ང་ཚོས་
168



ཁོང་ཚོའི་བསམ་ཚུལ་དང་བསྟུན་ནས་བལྟ་བསྐོར་གྱིས་ས་གནས་དང་ནང་དོན་
གང་ཅིར་སྟབས་བདེ་བསྐྲུན་ཡོད་ལ། ཡང་སྒོས་ལོ་ཤས་རིང་བོད་སྨན་ཡར་རྒྱས་
དང་། ནད་ཁང་གསར་པ། བོད་སྨན་སློབ་ཚེ་སོགས་ལ་གཙོ་གནད་ཀྱི་བལྟ་
བསྐོར་གྲས་སུ་བཞག་ཡོད། དེ་དང་འདྲ་བར་ཁོང་ཚོས་ལོ་རྒྱུས་ལ་ཞིབ་འཇུག་
བྱེད་པའི་ལས་ཀ་དང་འབྲེལ་བ་ཡོད་པར་དམིགས་ནས་ལྷོ་ཁར་ཕེབས་པ་དང་།
བོད་ཀྱི་ལོ་རྒྱུས་ཐོག་ཏུ་འཁོད་པའི་མིའི་རིགས་ཐོག་མར་འབྱུང་ཡུལ་རྩེད་ཐང་
དང་། གཞན་ཡང་མཁར་ལ་སྔ་བ་དང་
། ཞིང་ལ་སྔ་བ་དང་། ཡུལ་ལ་སྔ་བ་
དང་། རྒྱལ་པོ་ལ་སྔ་བ་སོགས་ཀྱི་གནའ་ཤུལ་གྲགས་ཅན་དེ་དག་ལ་གཟིགས་
བསྐོར་དང་། ཐ་ན་ཡར་ལྷ་ཤམ་པོའི་གངས་རི་དང་མཚེའུ་སོགས་ལ་བལྟ་
བསྐོར་ཞིབ་ཁྲིད་བྱས་པ་རྣམས་ལ་འདོད་བློ་ཁེངས་པའི་རྣམ་འགྱུར་བཏོན་གྱི་
འདུག དགེ་རྒན་ཆེན་མོ་ཡི་ཏུང་ཧུང་ཡིའི་སྐུ་སྒེར་གྱིས་མ་གནས་ཨ་སྒོར་ཁྲི་
སུམ་ཅུ་རེ་གནས་པའི་སྒྲ་ལས་བརྒལ་བའི་འཕྲུལ་འཁོར་(B g) གཉིས་ཕྱག་
རྟགས་སུ་གནང་བའི་སྐྱེས་ལན་ལྟ་བུར་རི་པིན་པ་ཁོང་ཚོར་རང་རེའི་སྨན་ཁང་
ནང་བོད་ཆས་ཆ་ཚང་རེ་ཕུལ་བར་དགའ་ཚོར་ཚད་མེད་སྐྱེས་སོང་། ཡང་དུས་
དེའི་སྐབས་ཀྲུང་གོ་ཚན་རིག་ལག་རྩལ་ཨུ་ཡོན་ལྷན་ཁང་ཁོངས་ཀྱི་མི་རིགས་
གྲངས་ཉུང་ས་ཁུལ་གྱི་ཚན་རིག་ལག་རྩལ་འཕེལ་རྒྱས་གཏོང་བའི་ཆེད་གཉེར་ཨུ་
ཡོན་ལྷན་ཁང་གི་ཚོགས་འདུ་ཐེངས་གཉིས་པ་ལྷ་སར་བསྐོང་ཚོགས་དང་འཐུས་
མིའི་གྲས་སུ་པེ་ཅིན། ནང་སོག ཅི་ལིང་། མཚོ་སྔོན། ཀན་སུའུ། ཉིང་ཤག
ཀོང་ཤིའི། ཡུན་ནན། ཀུའེ་ཀྲའུ་བཅས་ཀྱི་ཚན་རིག་མཐུན་ཚོགས་ཀྱི་དབུ་
ཁྲིད་སོགས་ཕེབས་ཏེ་ཉིན་བདུན་རིང་ཉམས་མྱོང་སྤེལ་རེས་དང་བལྟ་བསྐོར་
འཚམས་འདྲི་བཅས་ཀྱི་ནང་ཁོ་བོ་གོང་གསལ་ཨུ་ཡོན་ལྷན་ཁང་གི་ཀྲུའུ་རེན་
169



ཡིན་སྟབས་ཚོགས་འདུ་གཙོ་སྐྱོང་དང་བལྟ་བསྐོར་འཚམས་འདྲི་གང་ཅིར་
ཕེབས་རོགས་ཞུས་པ་ཡིན། ང་ཚོ་བོད་ལ་རྒྱལ་ཡོངས་ས་གནས་གཞན་དང་
འདྲ་བར་བཟོ་གྲྭ་དང་ཚན་རིག་ཞིབ་འཇུག་ལྟེ་གནས་སོགས་ལ་འགྲན་ཟླ་བྱེད་
ཐབས་བྲལ་རུང་བོད་ལ་ཁྱད་ཆོས་ཡོད་པའི་པོ་ཏཱ་ལ་སོགས་གནའ་ཤུལ་གྲགས་
ཅན་དང་། རྩ་ཆེའི་མི་རིགས་ཀྱི་རིག་དངོས་དང་རིག་གནས། དེ་བཞིན་ལོ་
ཤས་རིང་བསྒྱུར་བཅོས་སྒོ་དབྱེའི་སྲིད་ཇུས་བཟང་པོའི་འོག་ཚན་རིག་ལག་རྩལ་
ལ་ཐོབ་པའི་གྲུབ་འབྲས་ཁག་ངོ་སྤྲོད་བྱས་པ་བརྒྱུད་ཁོང་ཚོའི་ཐུགས་ལ་མེས་
རྒྱལ་གྱི་ལྷོ་ནུབ་མཐའ་མཚམས་སུ་གནས་པའི་བོད་འདིར་འདི་ལྟ་བུའི་ཁྱད་
ཆོས་དང་གྲུབ་འབྲས་ཐོབ་པར་བསྔགས་བརྗོད་ཡང་ཡང་གནང་བ་དང་འབྲེལ་
བོད་ལ་མ་ཕེབས་གོང་གི་བཤད་ཚུལ་སྣ་ཚོགས་དང་དངོས་སུ་མིག་མཐོང་ལག་
ཟིན་བྱུང་བ་གཉིས་བསྡུར་རྟགས་ཀྱི་སྒོ་ནས་བསམ་ཚུལ་སྣ་ཚོགས་ང་ཚོ་ཕན་
ཚུན་ལྷུག་པོར་ཤོད་རྒྱུ་བྱུང་བ་དེས་མི་རིགས་ཕན་ཚུན་དང་། ཞིང་ཆེན་དང་
རང་སྐྱོང་ལྗོངས་ཕན་ཚུན་གྱི་མཐུན་སྒྲིལ་ལ་ཤུགས་སྣོན་ཐེབས་རྒྱུར་ཕན་ཐོགས་
ཅི་ཆེ་བྱུང་། ཚོགས་འདུ་འཚོགས་རིང་ལྗོངས་ཏང་ཨུད་ཀྱི་ཧྲུའུ་ཅི་སྐུ་གཞོན་
བསྟན་འཛིན་མཆོག་དང་། ལྗོངས་ཚན་རིག་ལྷན་ཁང་གི་དབུ་འཛིན་རྣམས་
ཕེབས་ནས་གསུང་བཤད་ དང་ ཕྱག་རྟགས་ ཀྱང་འབུལ་གནང་མཛད་ནས་
ཚོགས་འདུ་འདི་རྒྱལ་ཁའི་ངང་ནས་གྲོལ་བ་རེད།
སྤྱི་ཟླ་དགུ་པའི་ནང་རྒྱལ་ཁབ་དཔེ་སྐྲུན་ཅུས་ཀྱིས་ཆོག་མཆན་ཕེབས་པ་
ལྟར་སི་ཁྲོན་མི་རིགས་དཔེ་སྐྲུན་ཁང་ནས་དཔེ་བསྐྲུན་བྱེད་རྒྱུའི་ཁོངས་སུ་《བོད་
བརྒྱུད་གནམ་རིག་སྐར་རྩིས་ཀུན་འདུས་ཆེན་མོ་》ཅེས་པ་བོད་ལྗོངས་སྨན་རྩིས་
ཁང་ལ་རྩོམ་འབྲི་བྱ་རྒྱུར་མངགས་བཅོལ་གནང་བ་ལྟར་ལས་འགན་དེ་དག་
170



སོ་
འགྲུབ་རྒྱུར་ཆེད་མངགས་རྩོམ་སྒྲིག་ཨུ་ཡོན་ལྷན་ཁང་ཞིག་གསར་བཙུགས་བྱས་
པ་མ་ཟད། གཙོ་བོའི་རྩོམ་སྒྲིག་པའི་ལས་
ས་འགན་ཁོ་བོར་བཅོལ་བ་ལྟར་དེ་
འཕྲལ་འབྲེལ་ཡོད་མི་སྣ་ཁག་གཅིག་དང་གོ་བསྡུར་བྱས་ཏེ་འཆར་གཞི་བཀོད་པ་
དང་། ད་དུང་ལས་འགན་དེ་དག་འགྲུབ་རྒྱུར་དུས་ཚོད་རིང་པོ་མེད་པས་མི་སྣ་
ཟུར་འཐེན་བྱེད་རྒྱུ་དང་། དེ་བཞིན་བོད་ཀྱི་ས་གནས་ཀྲོན་ཆུས་( 48)
སོའི་གནམ་རིག་སྐར་རྩིས་ལས་དོན་པ་རྣམས་དང་ད་དུང་མཚོ་སྔོན་དང་།
ཀན་སུའུ། ཟི་ཁྲོན་བཅས་ནས་རྩིས་རིག་མཁས་པ་ཁག་གཅིག་གོང་གསལ་
རྩོམ་སྒྲིག་ཨུ་ཡོན་ལྷན་ཁང་ལ་གདན་ཞུ་བྱེད་རྒྱུ་སོགས་ཀྱི་ལས་ཀ་བཅས་མདོར་
ན་གཟི་བརྗིད་དང་དཀའ་ངལ་ཆེ་བའི་ལས་འགན་དེ་དག་འགྲུབ་རྒྱུར་ཆོད་
སེམས་བརྟན་པོ་འཛུགས་རྒྱུ་དང་། སྤྱི་ལོ་༡༩༩༥ལོར་དངོས་སུ་དཔེ་བསྐྲུན་བྱ་
རྒྱུར་འགན་ལེན་ཐུབ་ཐབས་སོགས་ལ་རང་ནུས་གང་ཡོད་འདོན་རྒྱུ་འདི་ནི་བོད་
ཀྱི་གནམ་རིགས་སྐར་རྩིས་རིག་པ་བརྒྱུད་འཛིན་དང་། འཕེལ་རྒྱས། ཕྱི་
རབས་རྣམས་ཀྱི་སྔར་བས་ལེགས་པའི་སྒོ་ནས་ཡུན་རིང་ལོ་རྒྱུས་ལྡན་པའི་རྩིས་
རིག་སྐར་ནག་འདི་ཉིད་ཇི་སྲིད་ནམ་གནས་བར་མི་ནུབ་པར་གནས་ཐུབ་རྒྱུའི་
ཆེད་དུ་ལེགས་སྐྱེས་ཆེན་པོ་ཕུལ་ཐུབ་ངེས་ཡིན། ཨ་རིའི་ཁ་རོ་ར་ཏོའི་སློབ་གྲྭ་
ཆེན་མོ་ནས་བོད་ལྗོངས་འཕྲོད་བསྟེན་ཐིང་གི་ཐུབ་བསྟན་ཐིང་ཀྲང་དང་སྨན་
ཁང་ནས་ངོས་དང་ཡོན་ཀྲང་སྐུ་གཞོན་བག་གྲོ་ལགས་གསུམ་གདན་ཞུས་གནང་
བ་ལྟར་སྤྱི་ཟླ་བཅུ་པའི་ཚེས་བཅུ་གཉིས་ཉིན་པེ་ཅིན་ནས་རྡོག་ཐོན་གྱི་ཁྱོན་ཆུ་
ཚོད་བཅོ་བརྒྱད་རིང་གནམ་གྲུ་བསྡད་དེ་ཅིའུ་ཅིང་ཧྲན་གྲོང་ཁྱེར་ལ་འབྱོར་ཞིང་
དེ་ནས་ཡང་བསྐྱར་ཆུ་ཚོད་གསུམ་བཞི་ཙམ་རིང་གནམ་གྲུའི་ནང་བཞུགས་ཏེ་
མཐར་ཕྱི་དྲོ་ཆུ་ཚོད་བརྒྱད་པ་ཙམ་དུ་ཏན་ཁོར་གྲོང་ཁྱེར་ལ་བདེ་འབྱོར་བྱུང་།
171



ཀྲུང་གོ་དང་ཨ་རི་ཉིན་མཚན་གོ་ལྡོག་ཡིན་སྟབས། ཕ་གིར་སླེབས་རྗེས་ཉལ་
ལངས་སྐོར་ལ་རྩ་བའི་ཆ་ནས་གཅིག་མཚུངས་མིན་པར་བརྟེན་ཐོག་མར་འབྱོར་
དུས་གོམས་གཤིས་མ་ཆགས་པ་ལས་དེ་མིན་ང་ཚོར་ས་ཆུ་མི་འཕྲོད་པ་སོགས་ཀྱི་
དཀའ་ངལ་མ་བྱུང་
། ང་ཚོ་ཏན་ཕོར་ལ་སླེབས་དུས་ཁ་རོ་ར་ཏོའི་སློབ་གྲྭ་ཆེན་
མོའི་དགེ་རྒན་ཆེན་མོ་ལོང་ཡེན་མའོ་དང་དགེ་རྒན་ཆེན་མོ་ཁ་རེག་ཁ་ཇན་སེ་
གཉིས་ཀྱི་སློབ་གྲྭའི་ཚབ་བྱས་ནས་སྣེ་ལེན་དང་ཆེད་མངགས་ང་ཚོར་གྲ་སྒྲིག་
བྱས་པའི་མགྲོན་ཁང་ཞིག་ལ་བསུ་ སྐྱེལ་ དང་སྦྲགས་ཕྱི་ཉིན་ཚེས་ ༡༣ནས་
༡༥བར་ཏན་ཕོའི་གྲོང་ཁྱེར་ཕྱི་ནང་ལ་སྤྲོ་འཆམ་དང་དུས་ཡུན་ཟླ་བ་གཅིག་རིང་
གི་བྱེད་སྒོ་དང་བལྟ་སྐོར། ཉམས་མྱོང་སྤེལ་རེས་བཅས་པའི་དུས་ཚོད་རེའུ་
མིག་ཞིག་བསྐྱལ་བྱུང་། ཐུབ་བསྟན་ཐིང་ཀྲང་ནི་ཕྱི་ལུགས་གསོ་རིག་ཐོག་ནས་
ས་མཐོའི་ནད་གཞིར་ཞིབ་འཇུག་བྱེད་རྒྱུའི་སྐོར་གྱི་ཕྱག་ལས་གཙོ་བོ་ཡིན་པ་
དང་། ངོས་དང་བག་གྲོ་གཉིས་བོད་ལུགས་གསོ་རིག་ཐོག་ནས་མིའི་རིགས་ཀྱི་
བདེ་ཐང་སྐོར་ལ་གཏམ་བཤད་བྱེད་རྒྱུ་འདི་ཡིན། ལོ་དེའི་སྔོན་མར་དགེ་རྒན་
ཆེན་མོ་ཁ་རེག་ཁ་ཇན་སེ་དང་། ལས་རོགས་ཤལ་རལ། ལོ་ཙཱ་བ་ངག་དབང་
ལགས་གསུམ་ནས་ང་ཚོའི་སྨན་ཁང་དང་གཞིས་རྩེ་གཉིས་ལ་མིའི་རིགས་བདེ་
ཐང་སྐོར་ལ་བརྟག་དཔྱད་ཞིབ་འཇུག་བྱས་པའི་འབྲས་བུ་ ཡིག་ཆ་ཕྱོགས་
བསྒྲིགས་བྱས་ཟིན་པ་རྣམས་ལ་སླར་ཡང་ཞུས་དག་དང་ཁ་སྐོང་བྱེད་རྒྱུའི་ལས་
འགན་གཙོ་བོ་རེད་འདུག ཁོང་ཚོས་ཟེར་ན་ཐེངས་འདིའི་རྩོམ་སྒྲིག་བྱས་པའི་
ཡིག་ཆ་འདི་བཞིན་འབྱུང་འགྱུར་འཛམ་གླིང་ཐོག་འགྲེམས་སྤེལ་བྱེད་རྒྱུ་ཡིན་
པའི་སྟེང་བོད་ཀྱི་གསོ་རིག་སྐོར་ནས་མིའི་རིགས་ཀྱི་རིག་པའི་ནང་ནས་བོད་
སྨན་སྐོར་ངོ་སྤྲོད་བྱེད་རྒྱུ་ཐེངས་དང་པོ་ཡིན་སྟབས་ནང་དོན་ཙམ་མ་ཟད་ཚིག་
172



སྒྲིག་ཆས་
སྦྱོར་དང་བརྗོད་དོན་གང་ཅིར་ཟབ་ནན་བྱེད་དགོས་རྒྱུའི་བླངས་བྱ་དང་རེ་བ་
བཏོན་པར་བརྟེན་གང་ཐུབ་ཅི་ཐུབ་ཀྱི་ཆད་ལྷག་ནོར་འཁྲུལ་མི་ཡོང་བར་དོ་སྣང་
ཡང་བྱས་པ་ཡིན། དེ་ནས་ཁ་རོ་ར་ཏོའི་སློབ་གྲྭ་ཆེན་མོའི་ཁོངས་གཏོགས་སྨན་
ཁང་ཁག་གི་བལྟ་སྐོར་ལ་འཁྲིད་པ་དང་། གཙོ་བོ་སྙིང་ཁམས་ཀྱི་ནད་དང་
གློ་བའི་ནད། དེ་བཞིན་བྱིས་པའི་ནད་རིགས་བཅས་ལ་ཚན་རིག་ཞིབ་འཇུག་
ཇི་ལྟར་བྱེད་ཀྱི་ཡོད་པ་དང་། དེ་དག་ནང་སྔོན་ཐོན་གྱི་ལག་རྩལ་དང་སྔོན་ཐོན་
གྱི་འཕྲུལ་འཁོར་ཧ་ཅང་མང་པོ་མིག་ལམ་དུ་བསྟན་དུས་ཁོང་ཚོའི་ཆ་རྐྱེན་དང་
ཆས་ཚང་མ་བློ་ཡུལ་ལ་མ་ཤོང་བ་ལྟ་བུའི་ཚོར་སྣང་སྐྱེས་བྱུང་། ཉིན་གཅིག་
སློབ་གྲྭའི་དབུ་འཛིན་ངོ་མས་ང་ཚོར་མཇལ་འཕྲད་གནང་སྐབས་ཕྱིན་ཆད་བོད་
དང་ཁ་རོ་ར་ཏོའི་སློབ་གྲྭ་ཆེན་མོ་གཉིས་དབར་མཉམ་ལས་ཀྱི་འབྲེལ་བ་
བ་མུ་
མཐུད་དམ་ཟབ་གཏོང་འདོད་ཡོད་པ་དང་། ད་ཕན་ཕྱི་ལུགས་ཐོག་ནས་ས་
མཐོའི་ནད་གཞིར་མཉམ་ལས་བྱས་པའི་ལས་ཀར་གྲུབ་འབྲས་ཐོན་པ་དང་།
དེ་ནས་ད་རེས་ཀྱི་ལས་འགན་གཙོ་བོ་རིག་གཞུང་སྤེལ་རེས་སྐབས་སུ་ཁ་རེག་ཁ་
ཇན་སེ་(Grek jemse)ནས་དྲི་བ་བཏོན་གསལ་གཅིག་ནི་སྨན་རྩིས་ཁང་
བཙུགས་ནས་ད་བར་གྱི་ལོ་རྒྱུས་སྐོར་དང། དེ་བཞིན་སྨན་རྩིས་ཁང་གི་སྔོན་
ཆད་བོད་ལུགས་གསོ་རིག་སློབ་འཁྲིད་ཇི་ལྟར་ཡིན་པ། དེང་གི་ཆར་བོད་སྨན་
སློབ་གྲྭ་ཆེན་མོའི་གསོ་རིག་སློབ་འཁྲིད་སྐོར་ལ་ངོ་སྤྲོད་བྱེད་རྒྱུ། གཉིས་ནི་བོད་
ཀྱི་སྨན་བཅོས་འཕྲོད་བསྟེན་འཐབ་ཕྱོགས་ཐོག་ལ་བོད་ལུགས་གསོ་རིག་གི་ཕན་
འབྲས་ཐོན་པའི་སྐོར་དང་། དེ་བཞིན་བོད་ལུགས་སྨན་ཁང་དང་ལག་རྩལ་
སྟོབས་ཤུགས་ཇི་ལྟར་ཡོད་པ་དང་ཆབས་ཅིག་ཁོ་བོ་རང་ཀྱི་ལོ་རྒྱུས་དང་འཚར་
ལོངས་ཇི་ལྟར་བྱུང་བའི་སྐོར། གསུམ་རླུང་མཁྲིས་བད་ཀན་གསུམ་རྒྱུན་ལྡན་
173



མིའི་བདེ་ཐང་སྐབས་སུ་ནུས་པ་གང་འདྲ་འདོན་གྱི་ཡོད་པ་དང། དེའི་བྱེད་
ལས་འཕེལ་ཟད་འཁྲུགས་པར་འགྱུར་ན་མི་རྣམས་ནད་ཅན་དུ་གྱུར་བ་མ་ཟད་
མཐར་འཇིག་པའི་བྱ་བ་བྱེད་ཚུལ་སོགས་ཀྱི་ལན་འདེབས་བྱས་རྗེས་ཁོང་ཚོས་ང་
ཚོ་ཨ་རི་ནི་གསོ་རིག་ཐོག་འཕྲུལ་ཆས་འཕེལ་རྒྱས་ཆེན་པོ་ཡིན་ཡང་འགྲོ་གྲོན་ཧ་
ཅང་ཆེ་བར་བརྟེན་མང་ཚོགས་མང་ཆེ་བ་སྨན་བཅོས་བྱེད་པར་བསྟེན་ཐབས་
དཀའ་བ་མ་ཟད་དཀའ་ངལ་ཆེན་པོ་ཡོད། བོད་ལུགས་གསོ་རིག་ནི་འགྲོ་གྲོན་
སྟབས་བདེ་ཞིང་སྨན་བཅོས་ནུས་པ་བཟ་
བཟང་པོ་ཐོན་པ་ནི་དཔེ་མི་སྲིད་པ་ཞིག་
རེད། བོད་ཀྱི་གསོ་རིག་དྲིལ་བསྒྲགས་བྱས་རྗེས་ཕྱི་རྒྱལ་བ་ཚོས་དགའ་སྣང་
དང་གདེང་འཇོག་ཆེན་པོ་ཐོབ་ཀྱི་འདུག: དུས་མཚུངས་བོད་ལུགས་གསོ་རིག་
སྐོར་ནས་མིའི་རིགས་ཀྱི་བདེ་ཐང་ལ་ཕན་ནུས་ཐོན་པའི་ལེགས་ཆ་རྣམས་ཞིབ་
འཇུག་བྱས་ཏེ་གྲུབ་འབྲས་ཐོན་རྒྱུར་རེ་བ་ཆེན་པོ་ཡོད་ཚུལ་སྐོར་ལ་བཀའ་མོལ་
གནང་བྱུང་། སྐབས་དེར་ཐུབ་བསྟན་ཐིང་ཀྲང་དང་ང་ཚོ་གསུམ་ནས་ཕྱིན་ཆད
མུ་མཐུད་ཁ་རོ་ར་ཏོའི་སློབ་གྲྭ་ཆེན་མོ་དང་མཉམ་ལས་མུ་མཐུད་བྱེད་རྒྱུའི་རྣམ་
པ་བསྟན་པ་ཡིན། ཡང་ཉིན་རེའི་བྱེད་སྒོའི་བཀོད་སྒྲིག་ལྟར་ཏན་ཕོར་གྲོང་ཁྱེར་
ནང་དུ་རྒྱ་གར་གྱི་གསོ་རིག་ཨ་ཡུ་བེ་ཏ་ཞེས་པའི་སྨན་ཁང་ཆུང་ཆུང་ཞིག་ལ་བལྟ་
སྐོར་བྱས་པ་དང་། དེ་དུས་ངོས་དང་བག་གྲོ་གཉིས་ཀྱི་གཙོ་བོ་གནའ་རབས་
ཧིན་རྡུའི་གསོ་རིག་ཨ་ཡུ་བེ་ཏ་ཞེས་པ་རིགས་པའི་གཞུང་ལུགས་ཀྱི་རྨང་གཞི་
དང་སྨན་སྦྱོར་བྱེད་ཐབས་གཉིས་ལ་གང་ཐུབ་ཅི་ཐུབ་ཀྱི་བརྟག་དཔྱད་དང་སྐད་
ཆ་འདྲི་དུས་རང་རེའི་རྩ་རྒྱུད་ཀྱི་གནས་ལུགས་ནད་གཞིའི་ནང་དོན་དང་ཤིན་
ཏུ་མཚུངས་ཤིང་ལོ་རྒྱུས་ཐོག་རྒྱ་གར་གསོ་རིག་གི་ཆ་ཤས་བོད་དུ་དར་ཁྱབ་བྱུང་
བའི་སྐོར་ལ་བདེན་པའི་དཔང་པོ་ཐུབ་པ་འདུག་ལ། སྨན་སྦྱོར་ཐད་དམངས་
174



ཁྲོད་ཀྱི་བྱེད་ཐབས་འདྲ་བ་ལས་ལོ་རྒྱུས་འཕེལ་རྒྱས་དང་བསྟུན་ནས་ཡར་རྒྱས་
ཕྱིན་པའི་རྟགས་མཚན་དངོས་གསལ་དོད་པོ་མཐོང་ཡས་དཀོན་ཙམ་རེད་
འདུག ཚེས་༢༦དང་༢༧ཉིན་ཨ་རིའི་ཏན་ཐོར་གྲོང་ཁྱེར་གྱི་བྱང་ཕྱོགས་གེ་སེ་
ཏུན་ཞེས་པའི་ས་ཆ་ནི་ཨ་རིའི་རྒྱལ་ཡོངས་ནས་བཤད་ན་ས་ཁད་མཐོ་བའི་གྲས་
ཀ་ཡིན་པ་དང་
། ཤིང་ནགས་དང་གངས་རི་ཡོད་པའི་ས་ཁུལ་སྐྱིད་ཉམས་ལྡན་
པ་དེར་དབྱར་དུས་ཚ་གཡོལ་བྱེད་པའི་ཁང་པ་མང་པོ་འདུག་ལ། ཆེད་མངགས་
དགུན་དུས་གངས་ཤུར་གློད་ས་དང། དེའི་འགྲམ་དུ་རུས་ཆགས་སོགས་བྱུང་
ན་སྨན་ཁང་ལ་བསྡད་ཆོག་གི་མཐུན་རྐྱེན་གང་ཅིར་ལེགས་པོ་འདུག ས་ཆ་
དེར་ས་མཐོའི་ནད་ཀྱི་རིག་གཞུང་སྤེལ་རེས་ཚོགས་འདུར་ང་ཚོ་གདན་ཞུ་གནང་
བ་ལྟར་ཚོགས་འདུའི་ཐོག་ཐུབ་བསྟན་ཐིང་ཀྲང་ནས་ཕྱི་ལུགས་ཀྱི་ཐད་ནས་ས་
མཐོའི་ནད་ལ་ཞིབ་འཇུག་བྱས་པའི་སྐོར་གྱི་གཏམ་བཤད་གནང་བ་དང་གུས་
ནས་བོད་ཀྱི་གསོ་རིག་འབྱུང་ཚུལ་མདོར་བསྡུས་དང་བོད་སྨན་གྱི་ཁྱད་ཆོས།
དེ་བཞིན་ས་མཐོའི་ནད་གཞིར་བོད་སྨན་རང་གི་ཁྱད་ཆོས་ངོ་མཚར་ལྡན་པ་
ཡོད་ཚུལ་གཏམ་བཤད་བྱས་པར་ཚུར་སྣང་ལན་ཆ་བཟང་པོ་བྱུང་བ་དང་ཚོགས་
འདུ་གྲོལ་རྗེས་འགའ་ཤས་ཀྱི་བོད་སྨན་སློབ་སྦྱོང་བྱེད་འདོད་ཡོད་པ་དང་ཞིབ་
འཇུག་མཉམ་ལས་བྱེད་རྒྱུར་རེ་བ་བཏོན་མཁན་ཡང་བྱུང་། མཚམས་འདིར་ང་
རང་གི་སེམས་ལ་བོད་ལུགས་གསོ་རིག་སྐོར་ཨ་རིའི་ནང་དུ་ངོ་སྤྲོད་བྱེད་ཐུབ་པ་
དང་། ཁོང་ཚོས་དོ་སྣང་ཆེན་པོ་བྱེད་པའི་གནས་ཚུལ་དངོས་སུ་མཐོང་དུས་ད་
ལྟ་དང་མ་འོངས་བཅས་པར་བོད་སྨན་འདི་ཉིད་སྐྱེ་སྟོབས་ཀྱི་དཔལ་འབར་བའི་
སྒོ་ནས་མིའི་རིགས་ཀྱི་བདེ་ཐང་ལ་ལེགས་སྐྱེས་འབུལ་ཐུབ་ངེས་ཡིན་པར་ཡིད་
ཆེས་དང་དགའ་བའི་བསམ་པ་དབང་མེད་དུ་སྐྱེས་པ་མ་
མ་པ་དབང་མེད་དུ་སྐྱེས་པ་མ་ཟད། ཕྱི་རྒྱལ་གྱི་
175



མཁས་པ་ཚོའི་མདུན་ལ་འདྲ་མཉམ་གྱི་སྤྱོད་ཚུལ་ལས་གཉོད་ཆུང་ནུས་མེད་ཀྱི་
གནས་སུ་མ་གྱུར་པ་དེ་ཡང་སྔོན་བྱོན་མཁས་དབང་རྣམས་ཀྱི་ཤུལ་བཞག་
མཛད་པའི་རྩ་ཆེའི་རིག་གཞུང་གི་ཐུགས་རྗེ་དང་བྱིན་རླབས་ཡིན་པར་ཡང་
བསྐྱར་ངོས་འཛིན་ཐུབ་པ་བྱུང་། དེ་བཞིན་ང་ཚོ་ཤོ་མོ་ཤི་ཀའོ་ གསར་པར་
དབྱིན་ཏི་ཨན་གྱི་མི་རིགས་ཡོད་སར་བལྟ་སྐོར་དུ་བསྐྱོད་སྐབས་དབྱིན་ཏི་ཨན་
གྱི་མི་རིགས་ལ་དམིགས་བསལ་གསོ་རིག་སྐོར་གྱི་ཁྱད་ཆོས་འདི་ཡིན་མེད་པར་
བརྟེན་སླར་ཡང་རྒྱ་གར་བའི་མི་ཞིག་གིས་གཉེར་བའི་ཨ་ཡུ་བེ་ཏའི་(ཚེ་ཡི་རིག་
བྱེད་)སྨན་ཁང་ཆ་རྐྱེན་ཅུང་ཟད་ལེགས་པ་ཞིག་ལ་བལྟ་སྐོར་བྱས་པ་ཡིན། དེ་
དུས་རྒྱ་གར་སྨན་པ་དེས་ཨ་ཡུ་བེ་ཏི་སྨན་གཞུང་ལ་ལོ་ངོ་སུམ་སྟོང་ལྷག་ཙམ་གྱི་
ལོ་རྒྱུས་ཡོད་པ་དང་། རྒྱ་གར་དམངས་ཁྲོད་དུ་དར་ཁྱབ་ཆེ་ཞིང་། དེ་མིན་ཨེ་
ཤི་ཡའི་རྒྱལ་ཁབ་ཁག་ལའང་གནའ་རབས་ཀྱི་སྨན་གཞུང་གི་མིང་ཚང་མར་ཨ་ཡུ་
བེ་ཏ་ཞེས་གཅིག་གྱུར་ཐོག་གི་ཤོད་སྲོལ་ཡོད་པ་འདྲ། འོན་ཀྱང་ཨ་རིའི་ཁྲིམས་
ལུགས་ལྟར་ནུབ་ཕྱོགས་གསོ་རིག་ཕུད་དེ་མིན་ཀྲུང་དབྱིའི་དང་བཅས་པའི་སྨན་
རྫས་ནང་འདྲེན་བྱེད་རྒྱུར་བཀག་འགོག་ནན་པོ་ཡོད་པའི་ཁར་ཨ་ཡུ་བེ་ཏའི་མིང་
བཀོད་པའི་སྒོ་བྱང་བཀལ་རྒྱུ་ནི་དེ་བས་མི་ཆོག་པ་ཞིག་ཡིན་པ་འདྲ། དེའི་སྐོར་
ཨ་རི་བ་ཨ་ཡུ་བེ་ཏ་སློབ་སྦྱོང་བྱེད་མྱོང་བ་ཚོས་ཤོད་ཀྱི་འདུག ལྷག་པར་སྨན་
ཁང་དེའི་གྱང་ལྡེབས་སུ་མིའི་གཟུགས་པོའི་དོན་སྣོད་ཀྱི་འགྲེལ་སྦྱོར་རི་མོ་དང་རྩ་
འདབ་ལྔ་ཡིས་གནས་ལུགས་འཁོད་པའི་དཔེ་རིས་དེ་དག་འགྲེལ་བཤད་བྱེད་
དུས་རང་རེའི་བོད་ཀྱི་གསོ་རིག་ནང་གི་སྤྱི་བོ་བདེ་ཆེན་འཁོར་ལོ་དང་། མགྲིན་
པ་ལོངས་སྤྱོད་ཀྱི་འཁོར་ལོ། གསང་གནས་བདེ་སྐྱོང་འཁོར་ལོ་སོགས་ནས་རྩ་
རླུང་སྒོམ་པའི་འགྲེལ་བཤད་བྱེད་སྟངས་གཅིག་མཚུངས་སུ་ཡོད་སྟབས་ཆེད་
176



མངགས་དེའི་སྐོར་གྱི་རི་མོ་ཞིག་ཀྱང་གནང་རོགས་ཞུས་པ་ཡིན། ད་དུང་ཐུག་
འཕྲད་བྱུང་བའི་ཨ་རི་བ་འགའ་ཤས་ཀྱི་ལོ་བཅུའི་ནང་ཚུན་དུ་ཏན་ཕོར་གྲོང་
ཁྱེར་ནང་བོད་ལུགས་གསོ་རིག་སློབ་གྲྭ་ཆེན་མོ་ཞིག་འཛུགས་རྒྱུའི་གྲ་སྒྲིག་ཡོད་
ཚུལ་དང་བོད་ལུགས་སྨན་པ་འགའ་ཤས་ཏན་ཕོར་ནང་དུ་གདན་ཞུའམ་ཐ་ན་
དུས་ཐུང་སྦྱོང་བརྡར་འཛིན་གྲྭ་འཛུགས་རྒྱུར་རེ་བ་ཆེན་པོ་ཡོད་ཅེས་ཤོད་ཀྱི་
འདུག ད་དུང་ཨ་ཡུ་བེ་ཏར་སློབ་སྦྱོང་བྱེད་མྱོང་བའི་མི་དྲུག་ཙམ་ལ་ཐུགས་
འཕྲད་སྐབས་ཁོང་ཚོས་སྤུན་མཆེད་འཕྲད་པ་ལྟ་བུའི་དགའ་སྣང་བྱེད་པ་མ་ཟད།
ཕྱིན་ཆད་བོད་ལུགས་སྨན་པ་ཨ་རིའི་ལུང་པར་ཕེབས་ནས་སྨན་བཅོས་དང་དུས་
ཐུང་སྦྱོང་བརྡར་འཛིན་གྲྭ་བཙུགས་རྒྱུའི་རེ་བ་དང་ཡང་སྒོས་ང་ཚོ་ཡང་བོད་ལ་
ཡོང་ནས་དུས་ཐུང་བོད་སྨན་སྦྱོང་བརྡར་བྱེད་རྒྱུའི་བསམ་འདུན་ལྷུག་པོར་གླེང་
གི་འདུག
རང་རེའི་ལྷ་ས་གྲོང་ཁྱེར་དང་མཛའ་གྲོགས་ཡིན་པའི་བོག་ཏ་གྲོང་ཁྱེར་
ཞེས་པར་བལྟ་སྐོར་སྐབས་བཀའ་བརྒྱུད་པའི་དགོན་པ་རྡོར་རྗེ་རྫོང་ཞེས་པའི་
དགོན་པའི་བླ་མ་གྲུམ་པ་རིན་པོ་ཆེ་དང་ཁ་རོ་ར་ཏོའི་སློབ་གྲྭ་ཆེན་མོའི་དགེ་རྒན་
གཉིས་ནས་བོད་ཀྱི་བར་དོ་ཐོས་གྲོལ་ཞེས་པ་དབྱིན་ཡིག་ཏུ་བསྒྱུར་ནས་སློབ་
གྲྭའི་སློབ་དེབ་ཀྱི་གྲས་སུ་བརྩིས་ནས་སློབ་གྲྭའི་སློབ་མ་ཡོངས་ལ་སློབ་ཁྲིད་
གནང་བའི་གནས་ལུགས་བཤད་དུས་ཁོ་བོས་བར་དོ་ཐོས་གྲོལ་བསླབ་དགོས་
པའི་རྒྱུ་མཚན་ཅི་ཡིན་ཞེས་འདྲི་དུས་སྔོན་ཆད་ཨ་རིའི་ནང་མི་ཤི་ཚར་ན་ཐམས་
ཅད་ཚར་བ་ལྟ་བུ་བརྩི་གི་ཡོད་ཀྱང་བར་དོ་ཐོས་གྲོལ་བལྟས་རྗེས་མི་ཤི་རྗེས་
ཐམས་ཅད་ཚར་བ་མ་ཡིན་པར་ད་དུང་གཞི་ནས་འགོ་འཛུགས་ས་ཞིག་ཡོད་པ་
སོང་ཙང་ཨ་རི་བ་མང་པོས་ཡ་མཚན་དང་དོ་སྣང་བྱེད་ཡུལ་ཆེན་པོ་ཞིག་ཏུ་
177



འགྱུར་བའི་གསར་འགྱུར་བཤད་བྱུང་བས་ཁོ་བོའི་སེམས་ལ་འདི་ནི་ཡ་མཚན་
ཆེན་པོ་ཞིག་རེད་བསམ་བྱུང་
། དེ་རྗེས་སྤྱི་ཟླ་༡ ༡ཚེས་༡༠ཉིན་ཏན་ཕོར་གྲོང་
ཁྱེར་ནས་རྡོག་ཐོན་གྱིས་ལོ་ཧྲང་ཅིའི་བརྒྱུད་ཤང་ཀང་དུ་ཕྱིར་ལོག་བྱེད་དུས་ཐའེ་
ཝན་( h）གྱི་དམངས་སྤྱོད་གནམ་གྲུར་སྐྱོན་ཆ་ཆུང་ཆུང་ཞིག་ཤོར་བའི་
དབང་གིས་ཐའེ་ཝན་གནམ་གྲུ་བབས་ཐང་དུ་དགོང་མོ་གཅིག་ཞག་སྡོད་བྱེད་
དགོས་བྱུང་། ཉིན་གཉིས་པར་གནམ་གྲུ་དུས་ཐོག་ཏུ་བཟོ་བཅོས་མ་བྱུང་
སྟབས་ཐ་ལན་ཀྲིའི་དམངས་སྤྱོད་མཁའ་གྲུར་བསྡད་ནས་ཕྱི་དྲོའི་ཆུ་ཚོད་ལྔ་པའི་
ཡས་མས་ཙམ་ལ་ཤང་ཀང་དུ་བདེ་འབྱོར་བྱུང་། ཚེས་༡༡ཉིན་ཤང་ཀང་ནས་
ཁྲེན་ཏུ་གྲོང་ཁྱེར་བརྒྱུད་བརྩེ་བའི་ས་མཐོའི་གངས་ལྗོངས་སུ་བདེ་འབྱོར་བྱུང་།
ཟླ་བ་༡༢པའི་ཟླ་མཇུག་ཏུ་ཕྱི་སོག་རྒྱལ་ཁབ་ཀྱི་ཕྱི་འབྲེལ་པུའུ་ནས་རང་རྒྱལ་གྱི་
ཕྱི་འབྲེལ་པུའུ་བརྒྱུད་ནས་ཁོ་བོ་སོག་པོའི་གསོ་རིག་དང་བོད་ཀྱི་གསོ་རིག་སྐོར་
ལ་ཕན་ཚུན་རིག་གཞུང་སྤེལ་རེས་ཀྱི་ཆེད་དུ་གདན་ཞུ་བྱས་ཀྱང་གཟུགས་པོའི་
གནས་ཚུལ་གྱི་རྐྱེན་པས་འགྲོ་བསྐྱོད་ཐུབ་མ་སོང་།
སྤྱི་ལོ་༡༩༩༣ལོའི་ཟླ་བ་གསུམ་པར་སྐབས་བརྒྱད་པའི་རྒྱལ་ཡོངས་ཆབ་
སྲིད་གྲོས་ཚོགས་ཀྱི་ཚོགས་འདུ་ཐེངས་དང་པོ་འཚོགས་ཉེར་ཡོད་དུས་བོད་
ལྗོངས་ནས་ཁོ་བོ་རྒྱལ་ཡོངས་སྲིད་གྲོས་སྐབས་བརྒྱད་པའི་ཨུ་ཡོན་ལ་འདེམས་
ཐོན་བྱུང་ནས་རྒྱལ་ས་པེ་ཅིན་དུ་མི་དམངས་ཚོགས་ཁང་དུ་གཟི་བརྗིད་ལྡན་
པའི་ངང་བཞུགས་པ་དང། ཀྲུའུ་ཞི་ལི་རུས་ཧོན་མཆོག་ནས་སྐབས་བདུན་
པའི་སྲིད་གྲོས་ཀྱི་སྐུ་ཚབ་མཛད་དེ་ལས་དོན་སྙན་ཞུ་གནང་བར་ཉན་འཇོག་
ཞུས་ཤིང་། དེའི་ཕྱི་ཉིན་སྐབས་བརྒྱད་པའི་རྒྱལ་ཡོངས་མི་དམངས་འཐུས་
ཚོགས་ཀྱི་ཚོགས་འདུར་སྲིད་གྲོས་ཀྱི་ཨུ་ཡོན་ཡོངས་རྫོགས་ཟུར་བཞུགས་བཅར་
178



ནས་ཙུང་ལི་ལེ་ཉུང་གི་གནང་བའི་སྲིད་གཞུང་ལས་དོན་སྐོར་གྱི་སྙན་ཞུ་གནང་
བར་ཉན་འཇོག་ཞུས་པ་ཡིན། དེ་ནས་སྲིད་གྲོས་ཨུ་ཡོན་རྣམས་སོ་སོའི་ལས་
རིགས་ཀྱི་ཁྱད་ཆོས་ལ་བརྟེན་ནས་ཚོགས་ཆུང་ཁག་བགོས་གནང་སྐབས་ངོས་
རང་ཀྲུང་གོ་ཚན་རིག་མཐུན་ཚོགས་ཀྱི་ཚོགས་ཆུང་ཁོངས་སུ་མིང་ཐོ་བཀོད་སྒྲིག་
གནང་བཞག ཐེངས་འདིའི་ཚན་རིག་མཐུན་ཚོགས་ཀྱི་ཚོགས་ཆུང་ནང་དུ་
ཡོད་པའི་ཨུ་ཡོན་ནི་རྒྱལ་ཡོངས་ཚན་རིག་ལག་རྩལ་འཐབ་ཕྱོགས་ཐོག་ལ་བྱས་
རྗེས་དང་གྲུབ་འབྲས་གཟེངས་སུ་ཐོན་པའི་མཁས་དབང་ཤ་སྟག་རེད་འདུག
ཁོང་ཚོས་གྲོས་བསྡུར་སྐབས་སུ་ཚན་རིག་ལག་རྩལ་ནི་ཐོན་སྐྱེད་ནུས་ཤུགས་ཨང་
དང་པོ་ཡིན་པའི་སྐོར་ལ་དངོས་དོན་མང་པོ་དྲངས་ནས་གསུངས་པར་བརྟེན་
རང་ཉིད་ལ་སློབ་གསོ་དང་སྐུལ་ལྕག་ཆེན་པོ་ཐེབས་པ་དང་འབྲེལ་ང་ཚོ་བོད་ཀྱི་
རིག་ལག་རྩལ་གོང་འཕེལ་འགྲོ་རྒྱུར་ཐབས་ལམ་གསར་གཏོད་དང་འབད་
པ་ཆེར་སྐྱེད་བྱེད་རྒྱུ་འདི་ནི་བོད་གསར་འཛུགས་སྐྲུན་དང་
། ཐོན་སྐྱེད་གོང་
འཕེལ་འགྲོ་རྒྱུའི་འགག་རྩ་ཡིན་སྟབས་སླད་ཕྱིན་བོད་ལྗོངས་ཚན་རིག་མཐུན་
ཚོགས་ཀྱི་མི་རིགས་ཁག་གི་ཚན་རིག་ལག་རྩལ་མི་སྣ་རྣམས་དང་མཐུན་སྒྲིལ་
མཉམ་ལས་དང་འབད་བརྩོན་ཆེན་པོས་བྱ་གཞག་འགྲུབ་རྒྱུ་དེ་ནི་ཤིན་ཏུ་གལ་
འགངས་ཆེ་བ་ཞིག་ཡིན་ལ་གལ་ཏེ་ང་ཚོ་བོད་ཀྱི་ཚན་རིག་ལག་རྩལ་མི་སྣ་ཚོས་
འབད་བརྩོན་ཆེར་སྐྱེད་མ་བྱུང་བ་དང་། ད་ཡོད་གྲུབ་འབྲས་ཀྱི་བློ་ཡིད་ཚིམ་པ་
སོགས་ཀྱི་བསམ་ཚུལ་སྐྱེས་ན་བོད་ལྗོངས་དར་རྒྱས་ཐོན་སྐྱེད་གོང་འཕེལ་འགྲོ་
རྒྱུར་ཐད་ཀར་ཤུགས་རྐྱེན་ཐེབས་རྒྱུ་ཉག་གཅིག་ཡིན་པར་བརྟེན་རང་གི་སེམས་
ལ་དངངས་འཚབ་སྐྱེས་པའི་ཚོར་སྣང་ཤར་བྱུང་། སྐབས་དེར་ཚོགས་འདུར་མུ་
མཐུད་ཞུགས་རྒྱུ་བྱུང་ན་སློབ་སྦྱོང་གོ་སྐབས་བཟང་པོ་ཞིག་ཡིན་རུང་གཟུགས་
179



པོའི་ནད་གཞིས་རྐྱེན་པས་ཚོགས་འདུ་ནས་དགོངས་ཞུས་ཀྱི་ཀོང་ཀྲའུ་ལ་སྨན་
བཅོས་བྱེད་པར་མི་འགྲོ་ཀ་མེད་ཀྱི་གནས་སུ་གྱུར་ནས་སྤྱི་ཟླ་བཞི་པའི་ཚེས་ཤར་
བར་སྨན་ཁང་དུ་བསྡད་ནས་སྨན་བཅོས་བྱས་པ་ཡིན། སྨན་བཅོས་བྱེད་རིང་
ང་ཕོད་ཨུ་ཡོན་ཀྲང་སྟེང་ཞལ་རྣམ་གཉིས་དང་། ཀྲུང་གོ་ཚན་རིག་མཐུན་
ཚོགས། ཀོང་ཏུང་ཞིང་ཆེན་ཚན་རིག་མཐུན་ཚོགས་བཅས་པས་ཐུགས་འཁུར་
ཟབ་བཞེས་གནང་བར་སྙིང་ནས་ཐུགས་རྗེ་ཆེ་ཞུས་པ་ཡིན། ཕྱོགས་མཚུངས་
རང་རེའི་སྨན་ཁང་ནས་ཀྱང་ཁོ་བོར་ལམ་བར་དང་བཅས་པའི་རོགས་རམ་བྱེད་
མཁན་ཆེད་གཏོང་གནང་བ་ལྟར་ལྷག་བསམ་རྣམ་དག་གིས་ཉིན་གཅིག་ལྟར་
གི་རོགས་རམ་ཞུས་པ་རྣམས་ནི་ཁོ་བོ་སེམས་ཀྱི་གཏིང་ནས་བརྗེད་དཀའ་བ་
ཞིག་ཡིན། དེ་ནས་ཟླ་བ་ལྔ་པའི་ཚེས་བདུན་ཉིན་དུས་ཡུན་རིང་པོའི་ནང་ཁྲིད་
རྒྱུན་ཆད་པ་ལྟ་བུར་འགྱུར་པའི་དཔལ་ལྡན་རྒྱུད་བཞིའི་གསོལ་འདེབས་བྱིན་
རླབས་ཆར་རྒྱུན་ཞེས་བྱ་བ་རྒྱལ་བ་ལྔ་པ་ཆེན་པོས་མཛད་པ་དེ་ཉིད་སྔོན་ཆད་
ལྕགས་རི་གྲྭ་ཚང་དང་སྨན་རྩིས་ཁང་གཉིས་ཀར་ཕྱག་བཞེས་ཉམས་ལེན་གནང་
གི་ཡོད་པ་ལྟར་ཁོ་བོར་ཡང་སློབ་དཔོན་མཁྱེན་རབ་ནོར་བུ་མཆོག་གི་ཞལ་
མངའ་ནས་ཁྲིད་ལུང་ཐོབ་པར་བརྟེན་ད་ཆ་དུས་སྐབས་བཟང་པོ་འདི་འདྲའི་
སྐབས་སུ་ཁྱབ་སྤེལ་གཏོང་རྒྱུ་ཤིན་ཏུ་དགོས་པ་ཆེ་བར་མཐོང་བའི་ཁར། རང་
ཅག་བོད་ལུགས་སྨན་པ་ཡོངས་ཀྱི་ལག་ལེན་བྱེད་པའི་གསོ་རིག་གཞུང་ལུགས་ནི་
རྒྱུད་བཞི་ཁོ་ན་ཡིན་གཤིས། དེའི་ཁུངས་དང་རྒྱུ་མཚན་གཏུགས་ས་གོང་
གསལ་རྒྱུད་བཞིའི་གསོལ་འདེབས་ཡིན་པས། གལ་ཏེ་འཚོ་བྱེད་འགའ་ཞིག་
ནས་རྒྱུད་བཞི་ཞེས་པའི་སྨན་གཞུང་མ་གཏོགས་སྔ་ཕྱིའི་ལོ་རྒྱུས་སྤྱི་དང་། ཡང་
སྒོས་བླ་མ་རྒྱུད་པའི་རྣམ་ཐར་རྣམས་མ་ཤེས་པ་ཡིན་ན་ཤིན་ཏུ་ངོ་གནོང་དགོས་
180



པ་ཞིག་ཡིན་སྟབས། ཐེངས་འདིར་རང་ཉིད་ནས་དོ་འཁུར་ཆེན་པོས་སྨན་ཁང་
ནང་གི་འཚོ་བྱེད་བགྲེས་གཞོན་ལྔ་བཅུ་སྐོར་དང་། དེ་བཞིན་རྔ་པ་ཁུལ་གྱི་ཟབ་
སྦྱོང་དང་བོད་ལུགས་གསོ་རིག་སློབ་གླིང་གི་དངོས་སྦྱོང་སློབ་མ་བཅས་པར་སློབ་
ཁྲིད་ཞུས་པ་ཡིན། དེ་ལྟར་སློབ་ཁྲིད་ཞུས་པའི་དགོས་པ་ནི་བླ་མ་གོང་མ་རྣམས་
ཀྱི་ཐུགས་རྗེའི་བཀའ་དྲིན་དང་བྱིན་རླབས་མཐའ་དག་རང་ཅག་རྣམས་ཀྱི་རྒྱུད་
ལ་བཞུགས་ནས་སྙིང་རྗེ་བྱམས་སེམས་དང་གཞན་ཕན་སེམས་བསྐྱེད་བཟང་
པོས་འགྲོ་བ་ནད་པའི་དོན་དུ་ཞབས་འདེགས་རྣམ་པར་དག་པ་ཞིག་ཡོང་རྒྱུའི་
དམིགས་ཡུལ་བཅངས་པ་མ་ཟད་གསོ་དཔྱད་བསྟན་པ་མི་ཉམས་ཡུན་གནས་
ཡོང་བའི་བསྔོ་སྨོན་གྱི་མཚམས་སྦྱོར་ཞུས་ཡོད། འོན་ཀྱང་རྒྱུད་བཞིའི་བླ་རྒྱུད་
ནང་དུ་རྒྱལ་བ་ལྔ་པ་ཡན་ཆད་ཀྱི་འཁྲུངས་རབས་དང་། རྣམ་ཐར། མཛད་
རྗེས་སོགས་ཤེས་རྟོགས་བྱེད་རྒྱུར་འབྲེལ་ཡོད་ཡིག་ཆ་སོགས་ལ་ཁུངས་གཏུགས་
བྱེད་ས་ཡོད་པ་དང། ལྔ་པ་ཆེན་པོ་མན་ཆད་ནས་བླ་མ་དྷརྨ་སེང་གེའི་བར་དུ་
མཚན་གྱི་རྣམ་གྲངས་ཙམ་ལས་ཞིབ་ཕྲ་གང་ཡིན་དང་འཁྲུངས་ཡུལ་ཇི་ཡིན་
སོགས་སྔོན་ཆད་རང་ངོས་ནས་དོ་སྣང་ཆུང་རྐྱེན་གྱིས་ཐེངས་འདིར་ཁྲིད་ལུང་
ཙམ་ལས་མ་བྱུང་བ་བློ་ཕམ་གྱི་གནས་སུ་འགྱུར་བ་དང་། གོང་གསལ་དངོས་
ནས་མི་ཤེས་པ་རྣམས་སྨན་ཁང་ཕྱི་ནང་གི་འཚོ་བྱེད་མཁས་དབང་རྣམས་ལ་
ཉམས་ཆག་ཁ་སྐོང་ཡོང་རྒྱུའི་རེ་འདུན་ཞུས་རུང་འདི་བྱས་ཀྱི་ལན་འདེབས་
གནང་མཁན་གང་ཡང་མ་བྱུང་བ་སླད་ཕྱིན་བརྒྱུད་འཛིན་རྣམས་ཀྱི་རྩད་གཅོད་
མུ་མཐུད་གནང་རྒྱུར་ཐུགས་ལྷོད་མེད་པ་ཞུ།
སྤྱི་ལོ་༡༩༩༣ལོའི་ཟླ་བ་བདུན་པའི་ཚེས་བརྒྱད་དེ་གཟའ་སྐར་ཤིན་ཏུ་
བཟང་བའི་ཉིན་གསོ་རིག་ཞིབ་འཇུག་སོའོ་ཡི་ བློ་གསལ་སྨན་པ་ཚེ་བརྟན་
181



འཇིགས་མེད་དགེ་ཕྲུག་དང་དྲུང་ཡིག་གཅིག་ལྕོགས་ལ་ཉར་བ་ཡིན། ད་བར་
ལོ་བཅུ་ལྷག་ཙམ་རིང་ཁོ་བོའི་མདུན་སར་ལས་ཀ་དང་སློབ་སྦྱོང་བྱས་པར་གྲུབ་
འབྲས་ཡག་པོ་ཐོབ་ཡོད། ལོ་དེའི་ཟླ་བ་བདུན་པའི་ཚེས་ཉི་ཤུ་ཉིན་བོད་ཀྱི་གསོ་
རིག་གཞུང་ལུགས་སློབ་ཁྲིད་ཀྱི་ཡ་གྱལ་སྡོང་འགྲེམས་དང་རྡེའུ་འགྲེམས་ཀྱི་བྱུང་
ཚུལ་དང་འཕེལ་རྒྱས་སྐོར་ལ་སྨན་རྩིས་ཁང་རྙིང་པའི་ཚོགས་ཁང་ནང་དུ་སློབ་
ཁྲིད་འགོ་ཚུགས་སྐབས་དེ་ཉིན་རྟགས་རྟེན་བཟང་པོའི་ལ་ཉེར་གློ་བུར་དུ་ཆར་
པ་བབས་པ་དང་། འབྲུག་སྐད་གྲགས་པ་མ་ཟད་མ་འགྲིག་ལྷུན་གྲུབ་ལྟ་བུས་
ནུབ་བྱང་མི་རིགས་སློབ་གྲྭའི་བོད་ཡིག་ཚན་ཁག་གི་ཞིབ་འཇུག་སློབ་མ་བཞིས་
བཀྲ་ཤིས་མཇལ་དར་དང་བཅས་པའི་སྒོ་ནས་སློབ་ཚན་ཉན་ཅིང་དེ་སྐབས་
ཚོགས་ཁང་གི་གྱང་ལྡེབས་ཐོག་ཡོད་པའི་སློབ་དཔོན་མཁས་དབང་མཁྱེན་རབ་
ནོར་བུ་མཆོག་གིས་སློབ་མའི་དོན་དུ་སྡོང་འགྲེམས་རི་མོ་གསལ་བར་འགོད་
གནང་མཛད་པ་དེ་དག་གཏོར་བཤིག་ཏུ་སོང་བ་ཉམས་གསོ་བྱེད་པའི་སྐབས་
དང་འཁེལ་བས་ཁོ་བོས་ཕྱོགས་གཅིག་ནས་སྡོང་འགྲེམས་ཀྱི་ལོ་རྒྱུས་བཤད་པ་
དང་། ཕྱོགས་གཞན་ཞིག་ནས་རིག་གནས་གསར་བརྗེའི་སྐབས་སུ་གྱང་ལྡེབས་
ཀྱི་རི་མོ་གཏོར་བཤིག་ཚབས་ཆེན་བྱུང་བ་ཕྱི་བསྡོམས་གྱི་མེ་ལོང་དུ་བརྩིས་ནས་
སླར་ཡང་བློ་ཕམ་ཡིད་སྐྱོའི་དུས་སྐབས་དེ་འདྲ་མི་ཡོང་བར་ཟབ་ནན་མཛད་རྒྱུ་
བཅས་པར་མཛེམ་ཟོལ་སྤངས་པའི་སྐུལ་ལྕག་ནན་པོ་ཞུས་པ་ཡིན།
རང་ཅག་བོད་ཀྱི་གསོ་རིག་ལ་ཁྱད་ཆོས་དུ་མ་ཡོད་པའི་ནང་ནས་རིག་
པའི་གཞུང་ལུགས་དང་ལག་ལེན་གཉིས་ཟུང་འབྲེལ། གསོ་རིག་དང་སྨན་རྫས་
གཉིས་ཟུང་འབྲེལ། སྨན་དང་རྩིས་གཉིས་ཟུང་འབྲེལ་སོགས་ཡོད་པ་རྣམས་
ཆེས་སྔ་དུས་ནས་དེང་གི་བར་རྩ་བའི་ཆ་ནས་ཉམས་ཆག་ཆེར་མ་བྱུང་བར་རྒྱུན་
182



འཁྱོངས་བྱུང་ཞིང་
། ལྷག་པར་ལྕགས་རི་རིག་བྱེད་འགྲོ་ཕན་གླིང་བཙུགས་རྗེས་
སྔར་སྲོལ་བཟང་པོ་ཇི་ལྟ་བར་ཉམས་མེད་ཡུན་གནས་བྱུང་བའི་ཁར་སློབ་དཔོན་
མཁས་དབང་མཁྱེན་རབ་ནོར་བུ་མཆོག་ནས་བདུད་རྩི་སྔོ་སྨན་གྱི་འཁྲུངས་དཔེ་
རྒྱས་པ་འཚོ་བྱེད་གཞོན་ནུའི་སྙིང་ནོར་ཞེས་བྱ་བ་དང་། དེ་རྗེས་བདུད་རྩི་སྔོ་
སྨན་གྱི་འཁྲུངས་དཔེ་བསྡུས་པ་ངོ་མཚར་གསེར་གྱི་སྙེ་མ། ད་དུང་ཁྲོག་སྨན་
འཁྲུངས་དཔེ་རྒྱས་པ་ཡིད་བཞིན་འདོད་འཇོའི་བུམ་བཟང་བཅས་ཡིད་འཇོག་
མཛད་པར་བརྟེན་ལྷ་ས་སྨན་རྩིས་ཁང་བཙུགས་རྗེས་སུའང་སློབ་དཔོན་གོང་མ་
མས་ཀྱི་ཕྱག་བཞེས་བྱིན་རླབས་ཀྱི་མཚན་ཁ་འབར་བ་དེ་དག་ ཕྱི་རབས་
བརྒྱུད་འཛིན་རྣམས་ཀྱི་བསླབ་སྦྱངས་སྐབས་སུ་མེད་དུ་མི་རུང་བའི་ནང་དོན་དུ་
འགྱུར་པ་དང། ལྷག་པར་དམངས་གཙོའི་བཅོས་བསྒྱུར་རྗེས་སྔར་སྲོལ་ཇི་
བཞིན་ལོ་ལྟར་དབྱར་དུས་སུ་སྨན་ཁང་གི་སྨན་པ་མང་ཆེ་བ་སྨན་འཐོག་ཏུ་
ཕེབས་པ་དང་ཆབས་ཅིག་སྨན་ངོ་ལག་ལེན་ཤེས་རྟོགས་བྱེད་རྒྱུ་ཙམ་ལས་སྨན་
ངོ་བཤར་བ་དང་། མཚན་གྲངས་སྤྲོད་པའི་མཛད་སྒོ་བསྐྱར་གསོ་མ་བྱུང་བར་
ལུས་ཞིང་དེ་རྗེས་ལོ་རབས་བརྒྱད་ཅུ་པའི་ནང་སྔོ་སྨན་དང་ཁྲོག་སྨན་ཁག་སོ་
སོར་སྨན་ངོ་བཤར་བའི་རྒྱུགས་ལེན་སྔ་ཕྱིར་སྔོ་སྨན་ཐེངས་དྲུག་དང་ཁྲོག་སྨན་
ཐེངས་གཉིས་བྱས་ནས་གསར་སྐྱེས་བློ་གསར་ཚོས་སྨན་ངོ་ངོས་འཛིན་བྱེད་རྒྱུ་
སོགས་ལ་ཕན་ཐོགས་མངོན་གསལ་དོད་པོ་བྱུང་བར་ཚང་མས་བློ་མོས་ཡིད་སྤྲོ་
བྱུང་བ་དེ་ལྟར་ནའང་ཐོན་སྐོར་གྲལ་འགྲིག་གམ་མཚན་གྲངས་སྤྱོད་པའི་མཛད་
སྒོའི་སྐབས་སྔར་གྱི་ཡིག་རྙིང་མི་དབང་སངས་རྒྱས་རྒྱ་མཚོས་མཛད་པ་དེ་ཉིད་
མིག་ལམ་དུ་མཐོང་རྒྱུ་མེད་སྟབས། སྔར་གྱི་ལོ་རྒྱུས་དང་འབྲེལ་བའི་སྔོན་འགྲོའི་
གཏམ་ཞིག་དེ་སྔ་སྤྱི་ལོ་༡༨༨ ༣ལོར་ཁྲོག་སྨན་སྨན་ངོ་བཤར་བའི་སྐབས་ཕྱོགས་
183



བསྒྲིགས་ཞུས་རུང་ཁྲོག་སྨན་སྨན་ངོ་དང་སྔོ་སྨན་སྨན་ངོ་གཉིས་ཅུང་ཟད་མི་
འདྲ་བར་བརྟེན་སླར་ཡང་ལོ་དེའི་སྨན་ངོ་བཤར་བའི་སྐབས་དང་བསྟུན་ནས་
སྔོན་འགྲོའི་གཏམ་བཤད་ཁོལ་དུ་ཕྱུངས་པ་ཞིག་མེད་རྐྱེན་ཁོ་བོས་སྔོ་སྨན་གྱི་
མཚན་གྲངས་མཛད་སྒོའི་ཐོག་བེད་སྤྱོད་གཏོང་ཆེད་བདུད་རྩི་སྔོ་ཡི་སྨན་ངོ་
བཤར་བའི་དོན་སྙིང་དང་ལོ་རྒྱུས་ས་བཅད་མ་སྟོང་ཙམ་ཞིག་ཕྱོགས་བསྒྲིགས་
ཞུས་པ་དེའི་ནང་དོན་རྣམས་སྨན་པ་ཚོར་སློབ་ཁྲིད་ཀྱང་ཞུས་ཏེ་དོན་དུ་སླད་
ཕྱིན་དབྱར་ཁ་སྨན་འཐོག་ལ་འགྲོ་རྒྱུ་དང་། སྨན་ངོ་སྦྱངས་རྒྱུ། ཡིག་ཚད་
གཏོང་རྒྱུ་བཅས་པར་མི་ཉམས་ཡུན་གནས་ཡོང་བའི་དགོས་པ་འདི་ལྟར་ཡིན་
ལགས། འོན་ཀྱང་སྨན་ངོ་ངོས་འཛིན་དང་སྨན་ངོ་བཤར་རྒྱུ་ལྟ་བུར་ཆ་བཞག་
ན་དེ་སྔ་ལྟར་དོ་སྣང་དང་སློབ་སྦྱོང་ཐད་ལ་དོན་སྙིང་མ་རྟོགས་པའམ་དུས་
དབང་ལྟ་བུའི་ཤུགས་རྐྱེན་གྱིས་སྨན་པས་ནད་བལྟ་རྒྱུ་དང་སྨན་ཤོག་འབྲི་རྒྱུ་མ་
གཏོགས་སྨན་གྱི་ངོས་འཛིན་དང་ལག་ལེན་སྐོར་བོད་སྨན་བཟོ་གྲྭ་ཆེད་མངགས་
ཡོད་སྟབས་ཁོང་ཚོའི་ལས་འགན་ལས་སྨན་པ་ཚོར་དགོས་པ་ཆེར་མེད་པ་ལྟ་
བུར་ངོས་འཛིན་བྱེད་མཁན་ཉུང་ཤས་ཡིན་རུང་ཕྱིན་ཆད་དེ་མུར་སོང་ཚེ་སྔོ་སྨན་
འཁྲུངས་དཔེ་དང་ཁྲོག་སྨན་འཁྲུངས་དཔེ་གཉིས་ཀྱང་དུས་ལས་ཡོལ་བ་ལྟ་བུར་
འགྱུར་ན་གྱོང་གུན་ཕོག་ས་ནི་སྨན་དཔྱད་བསྟན་པ་དང་། འགྲོ་བ་ནད་པ། མི་
རིགས་ཀྱི་རིག་གནས་ཕུལ་དུ་བྱུང་བ་རྩ་བརླག་ཏུ་འགྲོ་ཉེན་ཡོད་པས། དེས་ན་
ང་ཚོས་རྒྱ་ཁྱབ་སྨན་པ་ཚོ་དང་མཉམ་དུ་འབད་བརྩོན་མུ་མཐུད་བྱས་ཏེ་གསོ་
རིག་དང་སྨན་རྫས་ཁ་མི་བྲལ་བ་འདི་ཉིད་མི་ཉམས་གོང་འཕེལ་འགྲོ་རྒྱུར་ཚོད་
སེམས་བརྟན་པོ་བཞག་ཡོད། ཡང་ཟླ་བ་བརྒྱད་པའི་ཚེས་༢༦ཉིན་གསོ་རིག་
རྒྱུད་བཞིའི་སྨན་ཐང་བརྒྱ་ཅུའི་སྔ་ཕྱིའི་འབྱུང་ཚུལ་དང་ལོ་རྒྱུས་སྐོར་ལ་དེ་སྔ་སྤྱི་
184



ལོ་༡༩༧༦ལོ་ནས་བཟུང་རང་གི་རྟོགས་ཞིབ་བྱས་པའི་འབྲས་བུ་རྣམས་གོ་རིམ་
ལྡན་པའི་སྒོ་ནས་ཕྱོགས་བསྒྲིགས་ཞུས་པ་དེ་དག་སྨན་པ་རྣམས་ལ་ཟུར་ཁྲིད་ཀྱི་
ཚུལ་དུ་རང་བློས་གང་དཔོག་ཞུ་རྒྱུའི་འགོ་བཙུགས། མ་གཞི་སྨན་ཐང་བརྒྱད་
ཅུའི་ལོ་རྒྱུས་སྐོར་སྡེ་སྲིད་སངས་རྒྱས་རྒྱ་མཚོས་མཛད་པའི་ཁོག་འབུགས་དྲང་
སྲོང་དགྱེས་པའི་དགའ་སྟོན་དང་བཻཌཱུརྱ་སྔོན་པོའི་ནང་དུ་འཁོད་པ་ལས་ལྷག་པ་
མེད་རུང་སྔོན་ཆད་སྨན་ཐང་བྲིས་ཆའི་ལོ་རྒྱུས་སྔ་ཕྱིའི་སྐོར་ཁ་ཐོར་དུ་གནས་པ་
ལས་ཕྱོགས་གཅིག་ཏུ་སྡེབ་པའི་ཡིག་རིགས་མ་འཁོད་པར་འདུག་པ་དང་། ད་
ལྟའི་ཆར་རྒྱལ་ཁབ་ཕྱི་ནང་དུ་སྨན་ཐང་ཚོན་ཁྲ་ཅན་འདི་ཉིད་ཁྱབ་སྤེལ་བྱུང་
བའི་དབང་གིས་སྤྱིར་ན་སྨན་ཐང་གི་ནང་དོན་དང་སྒོས་སུ་ལོ་རྒྱུས་སྐོར་ལ་རྩད་
གཅོད་དང་དོགས་འདྲི་བྱེད་མཁན་ཇེ་མང་དུ་འགྲོ་བཞིན་ཡོད་པའི་གནས་ཚུལ་
དེ་ལ་དམིགས་ནས་ཁོ་བོས་ལྷག་བསམ་བཟང་པོས་ཀུན་ནས་བླངས་ཏེ་ ཕྱི་
རབས་ཚོས་སྨན་ཐང་གི་ལོ་རྒྱུས་གསལ་བཤད་བྱེད་རྒྱུར་ཕན་ཐོགས་ཡོང་རྒྱུར་
རྩོམ་སྒྲིག་བྱས་པ་དེས་ཀྱང་ཕྱིན་ཆད་དཔལ་ལྡན་རྒྱུད་བཞི་དང་འགྲེལ་པ་བི་
སྔོན་གཉིས་ཀྱི་ནང་དོན་པ་མཐའ་དག་གསལ་བའི་ནང་དོན་སྨན་ཐང་བརྒྱད་ཅུ་
བཅས་པའི་འཆད་ཉན་མི་ནུབ་གོང་འཕེལ་གྱིས་སྨན་དཔྱད་བསྟན་པའི་གསོས་
སུ་སྨིན་ཙང་། གོང་ཞུས་ཕྱོགས་བསྒྲིགས་བྱས་པ་དེ་ལ་ནོངས་པའི་སྐྱོན་གྱི་དྲི་མ་
ཡོད་རིགས་གཟུར་གནས་རྣམ་དཔྱོད་ལྡན་པའི་ཚེ་རིག་འཛིན་པ་རྣམས་ཀྱིས་ཁ་
སྐོང་བྱི་དོར་ཅི་ནས་ཀྱང་གནང་འཚལ་ལོ།
སྤྱི་ཟླ་༩པའི་ཚེས་ ༡༤ཉིན་ནས་བཟུང་སློབ་དཔོན་དང་སློབ་མའི་རྣམ་
བཞག་དད་པའི་འཇུག་ངོགས་ཞེས་པར་སྨན་ཁང་གི་འཚོ་བྱེད་དང་ཞིང་ཆེན་གྱི་
ཟབ་སྦྱོང་མཁན་དང་བོད་སྨན་སློབ་ཚེའི་དངོས་སྦྱོང་སློབ་མ་བཅས་ལ་སློབ་ཁྲིད་
185



བྱེད་པའི་འགོ་བཙུགས། བཤད་མ་ཐག་པའི་དགེ་སློབ་འབྲེལ་བའི་སྐོར་གྱི་སློབ་
ཚན་འདི་བཞིན་དང་ཐོག་སྤྱི་ལོ་ ༡༩༨༠ལོར་ལྗོངས་ཡོངས་ཀྱི་ཐེངས་དང་པོའི་
ཟབ་སྦྱོང་སློབ་མ་བཅུ་ཕྲག་ལྔ་ཙམ་ལ་སློབ་ཁྲིད་བྱས་པར་ཕན་འབྲས་བཟང་པོ་
ཐོན་པར་བརྟེན་དེ་སྟེང་གོང་གསལ་ནང་དོན་ཐད་ལ་ཁ་སྐོང་ལེགས་བསྒྲིགས་ཁ་
ཤས་ཞུས་མཐར་བོད་སྨན་སློབ་ཆེའི་སློབ་བཞུགས་སློབ་གསོའི་གྲས་སུ་བཅུག་པ་
མ་ཟད། ཁོ་བོ་རང་ཉིད་ནས་འཛིན་གྲྭ་ཁ་ཤས་ལའང་སློབ་ཁྲིད་བྱས་རྗེས་དགེ་
བཀུར་སློབ་གཅེས་དགོས་པའི་ཏང་གི་མཛད་ཕྱོགས་དང་མཐུན་པའི་སྣང་ཚུལ་
བཟང་པོ་བྱུང་སྟེ་ཡ་རབས་ཚུལ་ལྡན་དང་སྤྱོད་ཡོན་གཉིས་ལྡན་གྱི་བརྒྱུད་འཛིན་
པ་གསོ་སྐྱོང་བྱེད་རྒྱུར་ཕན་ཐོགས་ཡོད་པ་མིག་མཐོང་ལག་ཟིན་ལྟ་བུ་བྱུང་བར་
བརྟེན་ད་རེས་སྨན་ཁང་ནང་དུ་སློབ་དཔོན་དང་སློབ་མའི་རྣམ་བཞག་སྐོར་ལ་
སློབ་ཁྲིད་ཞུས་པའི་སྙིང་པོར་ཇི་སྐད་དུ། ལུས་ཅན་ཉེར་འཚོ་གསོ་རིག་གཞུང་།
འཆད་ཉན་གོང་དུ་འཕེལ་བའི་ཕྱིར། དད་པའི་འཇུག་ངོགས་འདི་བརྩམས་
པས། ཐོས་བསམ་དབྱར་མཚོ་ལྟ་བུར་ཤོག ངོ་མཚར་ཚིག་གི་མེ་ཏོག་ཅན།
ཉན་འོས་གཏམ་གྱི་དྲི་བསུང་ཐུལ། དཔྱོད་ལྡན་གཞོན་ནུའི་ཚོགས་རྣམས་ཀྱི།
ཡིད་ལ་དགའ་བ་བསྐྱེད་གྱུར་ཅིག ཉེས་པའི་དྲི་མ་རབ་སྤངས་ཤིང་། ལེགས་
ཚོགས་དུ་མ་བྱུང་བའི་རྒྱུ། བླ་སློབ་དམ་ཚིག་གཙང་མའི་སྲོལ། མི་ཉམས་གོང་
ནས་གོང་འཕེལ་ཤོག བདག་སོགས་འཁོར་དང་བཅས་པ་ཡིས། འགྲོ་དོན་
འཕྲིན་ལས་ཐོགས་མེད་ཀྱིས། ཉམས་ཐག་ནད་པའི་དཔུང་གཉེན་ལ། སྨན་
པའི་རྒྱལ་པོ་ལྟ་བུར་ཤོག་ཅེས་པའི་མཇུག་བྱང་སྨོས་པ་དེ་བཞིན་དུ་འགྱུར་བ་
དང་འགལ་འཁྲུལ་ནོངས་ཚོགས་རྣམས་ལེགས་སྤེལ་ཉེས་འགོག་གི་སློབ་སྟོན་
དང་འབྲེལ་དག་བཅོས་ཡོད་པ་ཞུ།
186



སྤྱི་ཟླ་༩ཚེས་༢༦ཉིན་ཀྲུང་གོའི་བོད་སྨན་ཚད་གཞིའི་ལས་དོན་ཚོགས་
འདུ་ཞེས་པ་ལྷ་སར་འཚོགས་པ་དང་། དེ་དུས་རྒྱལ་ཁབ་ཀྱི་སྨན་རྫས་
ཚིག་
མཛོད་ཨུ་ཡོན་ལྷན་ཁང་དང་ཀྲུང་དབྱང་འཕྲོད་བསྟེན་པུའུ་ཡིས་སྨན་རྫས་ཚད་
གཞིའི་གཞུང་དོན་ཁང་གཉིས། བོད་ལྗོངས། མཚོ་སྔོན། ཟི་ཁྲོན། ཡུན་
ནན། ཤིང་ཅང་བཅས་ཀྱི་སྨན་རྫས་ཞིབ་བཤེར་སོའོ་ཡིས་སྐུ་ཚབ་རྣམས་ལྷ་
སར་མཉམ་འཛོམས་ཐོག་ཆེད་མངགས་བོད་སྨན་གྱི་ཚད་གཞི་བཟོ་བའི་ད་ཕན་
གྱི་ལས་དོན་གྲུབ་འབྲས་ལ་ཕྱོགས་བསྡོམས་དང་གང་མགྱོགས་གོང་གསལ་ཞིང་
ཆེན་དང་རང་སྐྱོང་ལྗོངས་བཅས་པས་བོད་སྨན་ནང་ནས་ཕན་ནུས་དང་། རོ་
ནུས་ཞུ་རྗེས། སྨན་གྱི་མདོག་དབྱིབས། བཙོ་སྦྱངས་ལས་སྣོན་བཅས་པའི་
ཚད་གཞི་ཁུངས་སྐྱེལ་ཡིག་ཆ་ཕྱོགས་བསྒྲིགས་བྱས་ཐོག་རབ་དང་། མཆོག
ཕུལ་དུ་འགྱུར་བའི་སྨན་རྫས་ཁག་གཅིག་རྒྱལ་ཁབ་སྨན་གྱི་ཚིག་མཛོད་ནང་ཚུད་
ཐབས་དང་། དེ་འཕྲོས་སྨན་རྫས་རྣམས་ཞིང་ཆེན་རིམ་པའི་སྨན་རྫས་ཀྱི་ཚད་
གཞིར་ཚུད་པ་བྱེད་རྒྱུ་བཅས་ཀྱི་ནང་དོན་ལྟེ་བར་བྱས་ནས་ཁྱོན་ཉིན་དྲུག་ཙམ་
རིང་གྲོས་བསྡུར་དང་གནས་ཚུལ་ངོ་སྤྲོད་བྱེད་རྒྱུ་སོགས་ལ་ཚང་མས་ཧུར་བརྩོན་
ཆེན་པོས་བཀའ་མོལ་གསུངས་ཤིང་། ཁྱད་པར་སྤྱི་ལོ་ ༡༩༧༨ ལོ་ནས་ད་བར་
བོད་སྨན་ཚད་གཞིའི་ལས་དོན་སྐོར་གྱི་གྲུབ་འབྲས་གཏན་འཁེལ་དང་ཞན་ཆ་
བཙལ་འཚོལ་བྱས་པ་བརྒྱུད་རང་རེའི་བོད་ཀྱི་སྨན་རྫས་ལ་ལོ་རྒྱུས་རིང་ཞིང་ཕན་
ནུས་ངོ་མཚར་ཅན་ཡོད་པ་མང་དག་ལ་དེང་རབས་ཚན་རིག་གི་བྱེད་ཐབས་
སྤྱད་ནས་ཁུངས་སྐྱེལ་ར་སྤྲོད་བྱེད་པའི་ལས་ཀ་ཅུང་ཟད་དལ་ཙམ་ཡོད་པ་དེའང་
ཐེངས་འདིའི་ཚོགས་འདུ་བརྒྱུད་གོམ་སྟབས་མགྱོགས་སུ་གཏོང་རྒྱུར་ནུས་པ་
ལྡན་པའི་སྐུལ་ལྕག་ཆེས་ཆེར་ཐེབས་སོང་། དེར་བརྟེན་རང་ཉིད་ནས་གོང་
187



གསལ་ཚོགས་འདུར་ཕེབས་མཁན་རྣམ་པར་བོད་ལུགས་གསོ་རིག་གི་སྔ་ཕྱིའི་ལོ་
རྒྱུས་དང་ད་ཡོད་ཀྱི་དོན་དངོས་བཅས་གང་ཐུབ་ཀྱི་ངོ་སྤྲོད་ཞུས་པ་མ་ཟད་ཁོང་
ཚོ་སྨན་རྩིས་ཁང་གི་སྒོ་བསྟེན་པུའུ་དང་། ནད་ཁང་པུའུ། བོད་སྨན་བཟོ་གྲྭ་
བཅས་ལ་གཟིགས་སྐོར་ཕེབས་རོགས་ཞུས་པ་བརྒྱུད་རྒྱལ་ཁབ་སྨན་རྫས་ཚིག་
མཛོད་ཨུ་ཡོན་ལྷན་ཁང་དང་ཞིང་ཆེན་གཞན་ནས་ཕེབས་པའི་མཁས་པ་ཚོས་
ཚད་མཐོའི་གདེང་འཇོག་གནང་བ་མ་ཟད་བོད་སྨན་གྱི་གནས་ཚུལ་ཤེས་རྟོགས་
སྔར་ལས་ལྷག་པ་བྱུང་བའི་སྐོར་ལྷུག་པོར་གསུངས་བྱུང་། མདོར་ན་ཐེངས་
འདིའི་ཀྲུང་གོའི་བོད་སྨན་ཚད་གཞིའི་ལས་དོན་ཚོགས་འདུ་བརྒྱུད་ཕྱིན་ཆད་
དུས་ཚོད་དམ་བཟུང་དང་ལས་ཆོད་མྱུར་པོའི་སྒོ་ནས་བོད་སྨན་གྱི་ཚད་གཞི་བཟོ་
བའི་ལས་དོན་ཐེངས་གཉིས་པ་དེ་འགོ་བཙུགས་ཐུབ་པ་མ་ཟད་བོད་ཀྱི་སྨན་
རྫས་ཞིབ་བཤེར་སོའོ་དང་ངོས་སྨན་ཁང་ནས་འབྲེལ་བ་དམ་ཟབ་བྱས་ཏེ་བོད་
སྨན་གྱི་ཚད་གཞི་བཟོ་བའི་ལས་འགན་གྲུབ་རྒྱུར་མཐུན་རྐྱེན་བཟང་པོ་གསར་
སྐྲུན་ཡང་ཐུབ་སོང་།
སྤྱི་ཟླ་༡༠ཚེས་༢༢ ཉིན་གྱི་གཟའ་སྐར་དགེ་བའི་ཉིན་སྟོད་ལུང་བདེ་ཆེན་
རྫོང་གི་སྨན་པ་འབུམ་རམས་པ་གཞོན་པ་ངག་དབང་སྦྱིན་པ་ལག་
པ་ལགས་ནས་སྣེ་
ཤན་མཛད་དེ་ངོས་དང་ཡོན་ཀྲང་སྐུ་གཞོན་དགྲ་འདུལ་ལགས། ཡོན་ཀྲང་སྐུ་
གཞོན་བག་གྲོ་ལགས། དགེ་ཕྲུག་ཚེ་བརྟན་འཇིགས་མེད་ལགས་བཅས་གཡུ་
ཐོག་རྙིང་མ་ཡོན་ཏན་མགོན་པོའི་འཁྲུངས་ཡུལ་སྟོད་ལུང་སྐྱིད་སྣ་ཞེས་པར་བལྟ་
སྐོར་ལ་བསྐྱོད་སྐབས་ལམ་བར་དུ་ལོ་ལེགས་སྙེ་མ་གསེར་མདོག་ཅན་བྱུར་བུར་
བླུགས་པའི་རྟ་འཐེན་འཁོར་ལོ་ཉི་ཤུ་སྐོར་ཐུག་ནས་ལོ་ལེགས་དགའ་སྤྲོའི་རྣམ་
པས་ཁེངས་པ་དང་གཡུ་ཐོག་འཁྲུངས་ཁང་དུ་སླེབས་ནས་སྐུ་རྒྱུད་རྣམས་ཀྱི་རྒྱུན་
188



སྲོལ་ལྟར་སྐུ་བསངས་ཕུལ་ནས་ང་ཚོར་སྣེ་ལེན་བྱས་པ་དང་སྦྲགས་ང་ཚོས་
འཁྲུངས་ཁང་གི་གྱང་རོ་རྙིང་པ་དེར་ལྟ་བསྐོར་བྱས་ནས་དེའི་ནུབ་ངོས་ཀྱི་ས་
སྟོང་ཞིག་ཡོད་པ་དེར་གཡུ་ཐོག་རྙིང་མ་ཡོན་ཏན་མགོན་པོའི་དྲན་གསོ་ཁང་
ཞིག་གསར་སྐྲུན་བྱེད་རྒྱུའི་འཆར་གཞི་བཀོད་པ་ཡིན། རྗེས་ཡང་བསྐྱར་དགེ་
ཕྲུག་ཚེ་བརྟན་འཇིགས་མེད་ལགས་ཆེད་མངགས་ཁོ་བོའི་མངགས་བཅོལ་ལྟར་
སྟོད་ལུང་བདེ་ཆེན་རྫོང་ཆོས་དོན་ཅུས་དང་འཕྲོད་བསྟེན་ཅུས་ལ་བཏང་ནས་
གོང་གསལ་གཡུ་ཐོག་སྒང་ལ་གཡུ་ཐོག་དྲན་གསོ་ཁང་འཛུགས་རྒྱུའི་ཐད་ལ་གཡུ་
ཐོག་རྙིང་མ་ཡོན་ཏན་དགོན་པོ་ནི་བོད་ཀྱི་གསོ་རིག་རྒྱུད་བཞིའི་རྩོམ་པ་པོ་ཡིན་
པ་དང། བོད་ཀྱི་སྨན་གྱི་སློབ་གྲྭ་དང་པོ་དང་སྨན་ཁང་དང་པོ་འཛུགས་མཁན་
གྱི་རླབས་ཆེན་གྱི་གསོ་རིག་མཁས་དབང་ཞིག་ཡིན་པའི་སྐོར་སོགས་ཞུས་པར་
བརྟེན་ཁོང་ཚོས་གསུང་དོན་གཡུ་ཐོག་རྙིང་མ་ཡོན་ཏན་མགོན་པོ་ནི་བོད་ཀྱི་
གསོ་རིག་གི་གཞུང་ལུགས་མ་ལག་ཆ་ཚང་གི་གསར་གཏོད་གནང་མཁན་ཞིག་
ཡིན་པ་རྒྱལ་ཕྱི་རྒྱལ་ནང་ཀུན་གྱིས་ཁས་ལེན་པའི་མཁས་དབང་ཆེན་པོ་ཞིག་
ཡིན་པ་དང་། ཡང་སྒོས་མཁས་དབང་བྱམས་པ་འཕྲིན་ལས་མཆོག་ནི་རྒྱལ་
ཁབ་རིམ་པའི་མཁས་དབང་དང་ལྗོངས་སྨན་རྩིས་ཁང་གི་ཡོན་ཀྲང་ཡིན་པས་ང་
ཚོས་ཆོག་མཆན་ཕུལ་རྒྱུ་ཡིན་པས་ཁྱེད་རྣམ་པས་དྲན་གསོ་ཁང་འཛུགས་རྒྱུའི་
གྲ་སྒྲིག་མགྱོགས་མྱུར་གནང་རོགས་ཞེས་པའི་བཀའ་ལན་བཟང་པོ་བྱུང་། དེ་
ནས་མི་རིང་བར་ང་ཚོ་སྨན་རྩིས་ཁང་ནས་འགྲོ་གྲོན་གྲབས་གསོག་བྱས་ནས་
ཚེས་ཆ་ལེགས་པའི་ཉིན་ཞིག་ལ་ཕྱོགས་གཅིག་ནས་ཨར་ལས་དབུ་ཚུགས་པ་
དང། ཕྱོགས་གཞན་ཞིག་ནས་གཡུ་ཐོག་རྙིང་མ་ཡོན་ཏན་མགོན་པོའི་འཇིམ་
སྐུ་བཞེངས་རྒྱུའང་འགོ་བཙུགས་པ་ཡིན། དུས་མཚུངས་རྒྱལ་རྩེ་སྒོ་བཞི་རེ་ཐང་
189



དུའང་གཡུ་ཐོག་གསར་མ་ཡོན་ཏན་མགོན་པོའི་དྲན་གསོ་ཁང་བཞེངས་རྒྱུའི་
སྐོར་ལ་ཁོ་བོ་ཆེད་མངག་རྒྱལ་རྩེར་བསྐྱོད་ནས་བརྟག་དཔྱད་དང་སྦྲགས་རྒྱལ་རྩེ་
མི་དམངས་སྨན་ཁང་གི་ཡོན་ཀྲང་ཕུན་ཚོགས་ལགས་སོགས་ཀྱང་ཕེབས་ནས་
ཁོང་ཚོ་དང་མཉམ་དུ་གྲོས་བསྡུར་བྱས་ནས་དྲན་གསོ་ཁང་བཞེངས་རྒྱུའི་ཆོག་
མཆན་ཞུ་རྒྱུ་དང་། བཞེངས་སའི་ས་གནས་ཀྱང་གཏན་འཁེལ་བྱས་པ་ཡིན།
ལྷ་སར་སླེབས་རྗེས་ལྗོངས་སྨན་རྩིས་ཁང་ནས་གོང་བཞིན་རྒྱལ་རྩེ་རྫོང་སྨན་ཁང་
བརྒྱུད་མ་དངུལ་རྣམས་ཕུལ་ནས་ཨར་ལས་འགོ་ཚུགས་པ་དང་། ང་ཚོའི་སྨན་
ཁང་ནས་གཡུ་ཐོག་གསར་མའི་འཇིམ་སྐུ་བཞེངས་རྒྱུ་འགོ་བཙུགས་པ་ཡིན།
དུས་དེའི་ཡས་མས་སུ་རིམ་བཞིན་ཡོན་ཀྲང་མཁྱེན་རབ་ནོར་བུའི་གཞིས་དགོན་
ལྷོ་ཁ་བྱ་ས་ལྷ་ཁང་དུ་ཡོན་ཀྲང་དམ་པར་དྲན་གསོ་ཞུ་ཆེད་དགོན་པ་ཉམས་གསོ་
དང་སྦྲགས་ཡོན་ཀྲང་མཁྱེན་རབ་ནོར་བུའི་འཇིམ་སྐུ་གསར་བཞེངས་བྱས་ནས་
ད་ལྟ་བྱ་ས་ལྷ་ཁང་དུ་ཁྲ་ལྷམ་མེར་བཞུགས་སུ་གསོལ་ཡོད།
དེ་རྗེས་སྤྱི་ལོ་ ༡༩༩༦ལོའི་ལོ་སྟོད་དུ་སྔ་རྗེས་སུ་དྲན་གསོ་ཁང་གསུམ་
དང་འཇིམ་སྐུ་བརྗིད་ཅན་མི་ཚད་མ་གསུམ་ལེགས་འགྲུབ་བྱུང་བར་བརྟེན་སྤྱི་ཟླ་
ལྔ་པའི་ནང་གཟའ་སྐར་འཕྲོད་སྦྱོར་དགེ་བའི་ཉིན་གྱི་ཞོགས་པ་ངོས་དང་།
སྨན་ཁང་གི་ཡོན་ཀྲང་གཞོན་པ་བསྟན་འཛིན་ཕུན་ཚོགས་ལགས། དགེ་ཕྲུག་
སྨན་རམས་པ་ཚེ་བརྟན་འཇིགས་མེད་ལགས། དེ་བཞིན་སྟོད་ལུང་བདེ་ཆེན་
རྫོང་གི་རྫོང་དཔོན་ཚེ་རིང་ལགས། རྫོང་ཆོས་དོན་ཅུས་དང་འཕྲོད་བསྟེན་ཅུས་
སོགས་ཀྱི་དབུ་ཁྲིད་བཅས་པ་མཉམ་དུ་སྟོད་ལུང་གཡུ་ཐོག་སྒང་ལ་བསྐྱོད་དུས་
དྲི་བསངས་ཀྱི་དུ་བས་ནམ་མཁའ་འཁྲིགས་པ་དང་། དེ་གའི་མང་ཚོགས་
རྣམས་ཀྱི་གཟབ་མཆོར་ལེགས་པར་སྤྲས་ཏེ་གྲོ་སོ་ཕྱེ་མར་དང་བཅས་པའི་
190



ཕེབས་བསུ་བྱས་ནས་ང་ཚོ་གཡུ་ཐོག་དྲན་གསོ་ཁང་གི་ནང་དུ་གདན་འདྲེན་
ཞུས་པ་དང་སྦྲགས་ཆུ་ཚོད་བཅུ་པ་ཙམ་ལ་རྟེན་འབྲེལ་མཛད་སྒོ་དབུ་ཚུགས་པ་
དང་། གཡུ་ཐོག་སྙིང་མའི་འཇིམ་སྐུ་བྱིན་ཅན་ཡང་དྲན་གསོ་ཁང་གི་དབུས་སུ་
གདན་དྲངས་ནས་བཞུགས་སུ་གསོལ། དེ་རྗེས་མང་ཚོགས་རྣམས་ཀྱི་ཉིན་
གང་གཞས་དང་ཞབས་བྲོ་སོགས་བརྒྱབ་ནས་དགའ་དགའ་སྤྲོ་སྤྲོའི་ངང་ནས་
རོལ་བར་གྱུར། སྤྱི་ཟླ་བདུན་པའི་ནང་སླར་ཡང་གཟའ་སྐར་ཤིན་ཏུ་ལེགས་པའི་
ཉིན་ཁོ་བོ་དང་བཅས་པའི་སྨན་ཁང་གི་རྟེན་འབྲེལ་ཞུ་མི་དང་། དེ་བཞིན་རྒྱལ་
རྩེ་རྫོང་མི་དམངས་སྨན་ཁང་གི་ཡོན་ཀྲང་ཕུན་ཚོགས་ལགས་སྒོ་བཞི་རེ་ཐང་ལ་
བསྐྱོད་ནས་དྲན་གསོའི་རྟེན་འབྲེལ་གཟབ་རྒྱས་འཚོགས་པ་དང་སྦྲགས་གཡུ་
ཐོག་གསར་མ་ཡོན་ཏན་མགོན་པོའི་འཇིམ་སྐུ་རྩ་ཆེན་དེ་དྲན་གསོ་ཁང་གི་
དབུས་སུ་གདན་འདྲེན་ཞུས་ནས་བཞུགས་སུ་གསོལ་བ་དང་དུས་མཚུངས་ཆེད་
མངགས་རྟེན་འབྲེལ་ལ་ཕེབས་པའི་འབྲེལ་ཡོད་དབུ་ཁྲིད་དང་དད་ལྡན་མང་
ཚོགས་བརྒྱ་ཕྲག་དུ་མས་ཕྱག་རྟགས་དང་མཇལ་དར་སོགས་ཕུལ་བ་མ་ཟད།
དེ་ཉིན་རྒྱལ་རྩེ་ཁུལ་གྱི་དམིགས་བསལ་ཁྱད་ཆོས་ཡོད་པའི་གཞས་དང་ཞབས་བྲོ་
སོགས་བརྒྱབ་ནས་རྟེན་འབྲེལ་གང་ལེགས་མཚོན་པར་བྱས། དེང་གི་དུས་
སུའང་གཡུ་ཐོག་གསར་རྙིང་གི་དྲན་གསོ་ཁང་དང་ཡོན་ཀྲང་མཁྱེན་རབ་ནོར་
བུའི་དྲན་གསོ་ཁང་བཅས་ལ་བོད་ལུགས་གསོ་རིག་འཚོ་བྱེད་རྣམས་དང་།
དད་ལྡན་མང་ཚོགས། ཡུལ་འཁོར་སྤྲོ་འཆམ་གནང་མི་བཅས་ཀྱི་བལྟ་སྐོར་དང་
བསྔགས་བརྗོད་ལན་བརྒྱར་ཕུལ་བཞིན་ཡོད།
ལོ་དེའི་ཟླ་བ་ལྔ་པའི་ཚེས་༨ ཉིན་ཁོ་བོ་དང་། ཟི་ཁྲོན་རྔ་པ་ཁུལ་གྱི་བོད་
ལུགས་གསོ་རིག་མཁས་དབང་བསྟན་འཛིན་དོན་གྲུབ་ལགས། དེ་བཞིན་དགེ་
191



ཕྲུག་སྨན་རམས་པ་ཚེ་བརྟན་འཇིགས་མེད་ལགས། སྨན་རམས་པ་འཇམ་
དཔལ་རྒྱ་མཚོ་ལགས་དང་བསྟན་འཛིན་རབ་རྒྱས་ལགས། དཔར་རྒྱག་མཁན་
སྐལ་རྡོར་ལགས་བཅས་སྡེ་སྲིད་སངས་རྒྱས་རྒྱ་མཚོའི་འཁྲུངས་ཡུལ་མྱང་སྨད་
གྲོང་ལ་བསྐྱོད་ནས་བལྟ་སྐོར་དང་བརྟག་དཔྱད་རོབ་ཙམ་བྱས་པ་དང་སྦྲགས་ཁོ་
བོས་མཁས་དབང་བསྟན་འཛིན་དོན་གྲུབ་ལ་ཤེལ་ཕྲེང་ནས་གསུངས་པའི་བྱ་པོ་
ཙི་ཙིམཆོག་ངོ་སྤྲོད་ཞུས་པ་དང། དུས་མཚུངས་མོ་ནད་སེ་འབྲུ་༦པ་བཟོ་ཆེད་
དེ་ཁུལ་གྱི་ཞིང་པ་ཁ་ཤས་གླས་ནས་བྱ་པོ་ ཙི ཚིམཆོག་རྩ་རས་ཕས་གོག་དོ་
བཀོག་བཅུག་ནས་ཁོང་ལ་ཕུལ་བར་དགའ་ཚོར་ཆེན་པོ་གནང་བ་མ་ཟད་ཁོ་
བོར་ཡང་མོ་ནད་སེ་འབྲུ་༦པའི་སྦྱོར་ཚད་ཆ་ཚང་གནང་བྱུང་བས་ཕྱིས་སུ་སྨན་
བཟོ་གྲྭ་ནས་སྦྱོར་སྡེབས་གནང་སྟེ་མོ་ནད་སྤྱི་དང་ཁྱད་པར་ཟླ་ཁྲག་སྙོམ་སྒྲིག་
བཅས་པར་ནད་པ་མང་ཚོགས་དུ་མར་ཕན་ཐོགས་ཆེན་པོ་བྱུང་། སླར་ཡང་ཟླ་
༦ཚེས་༢༦ཉིན་ངོས་དང་། ཡོན་ཀྲང་སྐུ་གཞོན་དགྲ་འདུལ་ལགས། ཉང་བྲན་
གྱི་ལས་བྱེད་མི་སྣ། ཁྲེན་ཀོན་ཆུས་ཆོས་དོན་ཅུས་ཀྱི་འགན་འཁུར་མི་སྣ་བཅས་
ཀྱིས་སྡེ་སྲིད་རིན་པོ་ཆེའི་འཁྲུངས་ཡུལ་ལ་བརྟག་དཔྱད་ལེགས་པར་བྱས་པ་མ་
ཟད་ཁོ་བོས་ཁོང་རྣམ་པར་སྡེ་སྲིད་རིན་པོ་ཆེའི་མཛད་རྗེས་ཞུས་པར་ཚང་མས་
གཅིག་གྱུར་ཐོག་ཁུལ་འདིར་སྲུང་སྐྱོབ་ཀྱི་རྭ་བ་བསྐོར་རྒྱུའི་མོས་མཐུན་བྱུང་བ་
དང་། དེ་རྗེས་ཁོ་བོས་རིག་དངོས་དོ་དམ་ཅུས་བཅས་ལ་སྙན་གསེང་ཞུས་རྗེས་
ཆོས་དོན་ཅུས་དང་རིག་དངོས་དོ་དམ་ཅུས་ནས་ཆོག་མཆན་ཐོབ་རུང་ཕྱིས་སུ་
གནས་ཚུལ་གཞན་གྱི་རྐྱེན་པས་ལམ་ལྷོང་མ་བྱུང་བར་ད་བར་ལུས་སོང་། ཟླ་
དེའི་ཚེས་༡༧ཉིན་ངོས་རང་སྨན་རྩིས་ཁང་གི་མིང་འཛིན་ཡོན་ཀྲང་དང་ཁོ་བོའི་
ཚབ་ཏུ་ཡོན་ཀྲང་སྐུ་གཞོན་དགྲ་འདུལ་ལགས་ཡོན་ཀྲང་ལ་བསྐོ་བཞག་གནང་།
192



ལོ་དེའི་ནང་ལྕགས་རི་རིག་བྱེད་འགྲོ་ཕན་གླིང་དང་ལྷ་ལྡན་སྨན་རྩིས་ཁང་གི་
ཐུན་མོང་མ་ཡིན་པའི་ལག་ལེན་དང་། དབང་ལུང་ཁྲིད་གསུམ་བཅས་པ་རང་
ལྗོངས་ཙམ་མ་ཟད་རྒྱལ་ཡོངས་ཀྱི་བོད་ལུགས་གསོ་རིག་སྨན་དོན་མི་སྣ་ཡོངས་
ལ་ཁྱབ་སྤེལ་གཏོང་ཆེད་ཁོ་བོས་ལྗོངས་འཕྲོད་བསྟེན་ཐིང་ལ་བསམ་གྲོས་འདི་
འདྲ་བཏོན་པར་འཕྲོད་བསྟེན་ཐིང་ནས་ཆོག་མཆན་གནང་བ་ལྟར་རང་ལྗོངས་
དང་། མཚོ་སྔོན། ཀན་སུའུ། ཟི་ཁྲོན། ཡུན་ནན་བཅས་པར་བརྡ་ཐོ་བཏང་
ནས་ལོ་དེའི་སྤྱི་ཟླ་བརྒྱད་པའི་ཚེས་༢༥ཉིན་“ ཀྲུང་གོའི་མཐོ་རིམ་བོད་སྨན་ཞིབ་
འཇུག་འཛིན་གྲྭ་” དངོས་སུ་སློབ་འགོ་ཚུགས་པ་དང་། སློབ་མ་སུམ་ཅུ་ལྷག་
ཙམ་ཡོད་པ་ཚང་མ་སྨན་ཁང་ཁག་གི་གཙོ་འགན་སྨན་པ་ཤ་སྟག་ཡིན། ཁོ་བོས་
ལུས་ཀྱི་ཆགས་ཚུལ་དང་སྨན་པའི་ཀུན་སྤྱོད་སྐོར་ལ་སློབ་ཁྲིད་ཞུས་པ་ཡིན། དེ་
མིན་ལྗོངས་སྨན་རྩིས་ཁང་གི་སྨན་པ་བགྲེས་པ་དང་ཆེད་ལས་ཡོན་ཚད་མཐོ་
བའི་སྨན་པ་མི་གྲངས་བཅོ་ལྔ་ཙམ་གྱིས་རང་རང་གི་ཁྱད་ཆོས་དང་བསྟུན་ནས་
སློབ་ཁྲིད་ཞུས་པར་སློབ་མ་ཡོངས་ཀྱི་ཚད་མཐོའི་གདེང་འཇོག་དང་ཐུགས་རྗེ་ཆེ་
ཞུའི་དར་མཚོན་ཀྱང་གནང་ཡོད་ལ་ཁོང་རྣམ་པས་ཞིབ་གྲོས་འཛིན་གྲྭའི་སྐབས་
བྲིས་པའི་རྩོམ་ཡིག་ལེགས་གྲོས་འདེམས་སྒྲུག་བྱས་ནས་ཁོ་བོས་ཚན་རྩལ་ཐིང་
ལ་འགྲོ་གྲོན་གསོལ་རས་ཞུས་ཏེ་བོད་ལྗོངས་མི་དམངས་དཔེ་སྐྲུན་ཁང་ནས་
《ཀྲུང་གོའི་མཐོ་རིམ་བོད་སྨན་འཛིན་གྲྭའི་རྩོམ་ཡིག་གཅེས་བསྡུས་》ཞེས་པའི་
དེབ་གཅིག་ཀྱང་དཔར་བསྐྲུན་བྱས་པ་ཡིན། དེ་སྔོན་ཀྲུང་གོ་བོད་རིག་པའི་ཞིབ་
འཇུག་ལྟེ་གནས་ཀྱི་ཁོ་བོར་མངགས་བཅོལ་གནང་བ་ལྟར་《ཀྲུང་གོའི་བོད་
ལུགས་གསོ་བ་རིག་པ་》ཞེས་པ་ཞིག་རྩོམ་སྒྲིག་བྱེད་རོགས་གསུངས་པ་བཞིན་
ཁོ་བོས་ལས་ཞོར་དུས་ཚོད་དམ་བཟུང་བྱས་ནས་རྩོམ་སྒྲིག་ཕུལ་པ་དེ་དག་ཞིབ་
193



འཇུག་ལྟེ་གནས་ཀྱི་དགྲ་འདུལ་ལགས་ནས་ལོ་རྒྱུས་ཀྱི་སྐོར་རྣམས་རྒྱ་ཡིག་ཏུ་
ཕབ་པ་དང་
། རིག་གཞུང་མ་ལག་གི་སྐོར་རྣམས་ཁོ་བོའི་དགེ་ཕྲུག་ཚེ་བརྟན་
འཇིགས་མེད་ལགས་ནས་རྒྱ་ཡིག་ཏུ་ཕབ་ནས་བོད་ཡིག་གི་དེབ་གཅིག་དང་རྒྱ་
ཡིག་དེབ་གཅིག་ཁྱོན་དེབ་གཉིས་ཟླ་དེའི་ནང་ཞིབ་འཇུག་ལྟེ་གནས་ཀྱི་དཔེ་སྐྲུན་
ཁང་ནས་དཔར་བསྐྲུན་གནང་། ད་དུང་ལོ་དེའི་ལོ་སྟོད་ནས་བཟུང་ཁོ་བོའི་
རྩོམ་ཡིག་སུམ་ཅུ་ལྷག་ཙམ་དགེ་ཕྲུག་ཚེ་བརྟན་འཇིགས་མེད་ལགས་ནས་ངལ་
བ་ཁྱད་བསད་ཀྱི་སྒོ་ནས་འདེམས་སྒྲིག་བྱས་པ་དེ་དག་ཀྲུང་གོའི་བོད་རིག་པའི་
ཞིབ་འཇུག་ལྟེ་གནས་ཀྱིས་《 བྱམས་པ་འཕྲིན་ལས་ཀྱི་ གསུང་རྩོམ་ གཅེས་
བཏུས་》ཞེས་པ་ཟླ་དེའི་ཟླ་མཇུག་ཏུ་དཔར་སྐྲུན་གནང་།
ལོ་དེའི་ཟླ་བ་༦པའི་ནང་དེ་སྔོན་ལོ་ཤས་ཀྱི་སྔོན་ནས་ལྷ་ས་ཨར་འདམ་
བཟོ་གྲྭའི་ལས་བཟོ་འཇིམ་བཟོ་མཁས་ཅན་དཔལ་འབྱོར་ལགས་ལྗོངས་སྨན་
རྩིས་ཁང་དུ་ལས་བསྒྱུར་བྱས་ནས་ལོ་རྒྱུས་ཐོག་གི་གྲགས་ཅན་གསོ་རིག་མཁས་
དབང་རྣམས་ཀྱི་སྐུ་བརྙན་བཞེངས་འགོ་བཙུགས་ནས་ད་བར་མཁས་དབང་
བརྒྱ་དང་ལྔ་བཅུ་ལྷག་ཙམ་ཡོངས་སུ་ལེགས་འགྲུབ་བྱུང་ནས་ད་ལྟ་ལྗོངས་སྨན་
རྩིས་ཁང་བོད་ལུགས་གསོ་རིག་མཁས་དབང་སྐུ་བརྙན་ཁང་བཙུགས་པ་ཡིན།
སྤྱི་ཟླ་བཅུ་པའི་ཚེས་༨ ཉིན་རང་སྐྱོང་ལྗོངས་སྨན་རྩིས་ཁང་བཙུགས་ནས་ལོ་ངོ་
བརྒྱད་ཅུ་འཁོར་བའི་རྟེན་འབྲེལ་ཚོགས་འདུ་ལྗོངས་སྨན་རྩིས་ཁང་ནད་སྡོད་
ཁང་གི་སྒོ་རའི་ནང་གཟབ་རྒྱས་ངང་འཚོགས་པ་དང་། ཚོགས་འདུའི་ཐོག་
རྒྱལ་ཡོངས་སྲིད་གྲོས་ཀྱི་ཀྲུའུ་ཞི་སྐུ་གཞོན་འཕགས་པ་ལྷ་དགེ་ལེགས་རྣམ་རྒྱལ་
མཆོག་དང་། ལྗོངས་ཏང་ཨུད་ཀྱི་ཧྲུའུ་ཅི་ཀོ་ཅིན་ལུང་། ལྗོངས་ཏང་ཨུད་ཀྱི་
རྒྱུན་ལས་ཧྲུའུ་ཅི་སྐུ་གཞོན། སྲིད་གཞུང་གི་ཀྲུའུ་ཞི་ལེགས་མཆོག་སོགས་རང་
194



སྐྱོང་ལྗོངས་དང་འབྲེལ་ཡོད་དབུ་ཁྲིད་མང་དག་དང་། ལྗོངས་ཕྱི་ནང་གི་འཐུས་
མི་བཅས་པ་ཞུགས་ནས་རྒྱལ་ཁའི་ངང་འཚོགས་ཐུབ་པ་བྱུང་ཡོད་ལ། འབྲེལ་
ཡོད་དབུ་ཁྲིད་དང་འཐུས་མི་ཚོས་ལྗོངས་སྨན་རྩིས་ཁང་ལ་ལོ་ངོ་བརྒྱད་ཅུའི་ནང་
ཐོབ་པའི་གྲུབ་འབྲས་ལ་གདེང་འཇོག་དང་བསྔགས་བརྗོད་ཚད་མེད་གནང་
བྱུང་། དེ་དུས་རྒྱལ་ཡོངས་སྲིད་གྲོས་ཀྱི་ཀྲུའུ་ཞི་སྐུ་གཞོན་ང་ཕོད་ངག་དབང་
འཇིགས་མེད་མཆོག་ནས་རྟེན་འབྲེལ་གྱི་གློག་འཕྲིན་ཀྱང་གཏོང་གནང་མཛད།
སྤྱི་ལོ་ ༡༩༩༧ལོའི་ཟླ་དགུ་པའི་ཚེས་༥ཉིན་ཆེས་བྲིན་བོད་སྨན་ཚོགས་པའི་
གདན་ཞུས་ལྟར་ཁོ་བོ་དང་། འཕྲོད་བསྟེན་ཐིང་གི་ཐུབ་བསྟན་ཐིང་ཀྲང་། དེ་
བཞིན་ལྗོངས་ནང་ཁུལ་དང་། མཚོ་སྔོན། ཀན་སུའུ། ཟི་ཁྲོན། ཡུན་ནན་
བཅས་ཀྱི་བོད་ལུགས་མཁས་དབང་བཅུ་ལྷག་ཙམ་བཅས་པ་ཀོང་པོ་སྨན་ལུང་དུ་
གཡུ་ཐོག་རྙིང་མ་ཡོན་ཏན་མགོན་པོས་སྨན་གྱི་སློབ་གྲྭ་བཙུགས་གནང་བ
ཟད། དེ་གར་སྨན་པ་འབུམ་རམས་པ་དང་། སྨན་པ་རབ་འབྱམས་པ། སྨན་
པ་བཀའ་བཅུ་པ། སྨན་པ་བསྡུས་ར་བ་སོགས་སྨན་སློབ་སྟོང་ཕྲག་ཙམ་བསྡུས་
ནས་གསོ་སྐྱོང་གནང་ཡུལ་གྱི་ཁང་རྙིང་དང་བྲག་ཕུག་སོགས་ལ་བལྟ་བསྐོར་བྱས་
པ་མ་ཟད་བྲག་བརྐོས་གཡུ་ཐོག་རྙིང་མའི་སྐུ་བརྙན་ལ་མཁས་དབང་རྣམས་ཀྱི་
རབ་གནས་གནང་བ་མ་ཟད་ཁོ་བོའི་ངོས་ནས་བཤད་ན་དེ་དུས་ལོ་ན་མཐོ་བ་
སོགས་ཀྱི་དཀའ་ངལ་ལ་མ་འཛེམས་པར་གཡུ་ཐོག་བྲག་ཕུག་ལ་བསྐྱོད་དུས་
དཀར་མཛེས་ཀྲའུ་ཐང་ག་ལྷ་རྗེའི་བུ་བོད་ལུགས་གསོ་རིག་སྨན་པ་དང་། དེ་
བཞིན་ཁོ་བོའི་དགེ་ཕྲུག་སྨན་རམས་པ་ཚེ་བརྟན་འཇིགས་མེད་ལགས་སོགས་ཀྱི་
ཤུགས་ཆེའི་རོགས་རམ་འོག་སྤྱི་ཁྲེ་བཞི་སྟོང་ཡན་གྱི་བྲག་ཕུག་ལ་འཛེགས་ཐུབ་
པ་བྱུང་ལ། བྲག་བརྐོས་གཡུ་ཐོག་རྙིང་མ་ཡོན་ཏན་མགོན་པོའི་སྐུ་བརྙན་
195



མཇལ་ནས་རབ་གནས་ལ་བཞུགས་པ་སོགས་སྐལ་བ་བཟང་པོ་བྱུང་། ད་དུང་
ལོ་དེའི་ནང་རྒྱལ་ཁབ་འཕྲོད་བསྟེན་པུའུ་དང་། ཀྲུང་ལུགས་གསོ་རིག་དོ་དམ་
ཅུས་ནས་དགེ་རྒན་གྱིས་དགེ་ཕྲུག་ཁྲིད་དགོས་པའི་བཀའ་སློབ་ཇི་བཞིན་ཁོ་བོས་
དགེ་ཕྲུག་ཚེ་བརྟན་འཇིགས་མེད་གདམས་གསེས་བྱས་པ་ཡིན། ཁོང་ནི་དེ་
སྔོན་ནས་ཁོ་བོའི་དགེ་ཕྲུག་ཡིན་མོད་ལ་ཆ་རྐྱེན་ཡོངས་སུ་རྫོགས་པ་ཚང་ཡོད།
སྤྱི་ལོ་༢༠༠༠ལོར་གྲུབ་འབྲས་ལེགས་ཤོས་ཀྱི་ཐོག་ནས་སློབ་ཐོན་བྱུང་ཡོད་ལ།
སློབ་ཐོན་མཛད་སྒོའི་ཐོག་སློབ་མའི་འཐུས་མིའི་ཚབ་བྱས་ནས་གསུང་བཤད་
གནང་བར་འབྲེལ་ཡོད་དབུ་ཁྲིད་དང་མཁས་དབང་རྣམ་པས་གདེང་འཇོག་
དང་བསྔགས་བརྗོད་ཐོབ་ཡོད། སྤྱི་ལོ་ ༡༩༩༨ ལོའི་ནང་བློ་མཐུན་ཅང་ཙེ་མེན་
གྱིས་མཚོ་འགག་ཕན་ཚུན་བར་གྱི་རིག་གནས་སྤེལ་རེས་དང་དར་རྒྱས་གཏོང་
དགོས་པའི་དགོངས་པ་ཇི་བཞིན་ལོ་དེའི་ཟླ་བ་དགུ་པའི་ནང་བོད་ནས་ངོས་
དང་། ལྷོ་ཁའི་མཁས་དབང་འཇམ་དབྱངས་ལྷུན་གྲུབ། ནག་ཆུའི་མཁས་
དབང་པད་མ་རིག་འཛིན། དགེ་ཕྲུག་སྨན་རམས་པ་ཚེ་བརྟན་འཇིགས་མེད།
པེ་ཅིན་ནས་“ ཀྲུང་གོའི་བོད་ལྗོངས་དུས་དེབ་” ཀྱི་གཙོ་སྒྲིག་པ་ལེའོ་ཏུང་ཧྥུང་།
པེ་ཅིན་བོད་ལུགས་སྨན་ཁང་གི་ཡོན་ཀྲང་གཞོན་པ་བདེ་ཆེན་བཟང་མོ་བཅས་
མི་དྲུག་ལས་གྲུབ་པའི་ཚོགས་པ་འདིའི་ཚོགས་གཙོ་ཁོ་བོར་གནང་འདུག་པས།
ང་ཚོ་ཁྲེན་ཏུ་ནས་ཤང་ཀང་བརྒྱུད་ཐེའོ་པའེ་(ha)རུ་“ རྒྱལ་སྤྱིའི་བོད་ལུགས་
དང་ཀྲུང་ལུགས་གསོ་རིག་ཉམས་མྱོང་སྤེལ་རེས་ཀྱི་ཚོགས་འདུར་” བསྐྱོད་པ་
ཡིན། ཀྲུང་གོ་དང་བཅས་པའི་རྒྱལ་སྤྱིའི་མཁས་དབང་འཐུས་མི་རྣམས་ཀྱི་གྲོས་
བསྡུར་གནང་རྗེས་ཚོགས་འདུ་འདིའི་ཚོགས་གཙོ་ཁོ་བོར་བསྐོ་བཞག་དང་
ཚོགས་གཙོ་གཞོན་པ་ཐའེ་ཝན་གྱི་གསོ་རིག་ཞིབ་འཇུག་སོའོ་ཡི་སོའོ་ ཀྲང་།
196



རྒྱལ་སྤྱིའི་ཐོག་སྐད་གྲགས་ཡོད་པའི་མཁས་དབང་གྲན་ལགས་བསྐོ་བཞག་
གནང་འདུག ཚོགས་འདུའི་ ཐོག་ འཇམ་དབྱངས་ལྷུན་གྲུབ་ལགས་ནས་
“མཆིན་ནད་ལྡེམ་བུའི་བརྟག་བཅོས་སྐོར་” གྱི་རྩོམ་ཡིག་དང་། པདྨ་རིག་
འཛིན་ལགས་ནས་” བོད་བྱང་ཐང་གི་གསོ་རིག་ལོ་རྒྱུས་དང་དམིགས་བསལ་གྱི་
ཁྱད་ཆོས་ཁག་གཅིག”སྐོར། ཚེ་བརྟན་འཇིགས་མེད་ལགས་ནས་“ ཁྲག་གར་
པོའི་ནད་ལ་བོད་ལུགས་གསོ་རིག་གི་སྨན་བཅོས་བྱས་པའི་མྱོང་ཚོར་” བཅས་
ངོ་སྤྲོད་ཞུས་པ་དང་། ཁོ་བོས་“ ལུས་ཀྱི་ཆགས་ཚུལ་རིག་པའི་ལོ་རྒྱུས་དང་ནང་
དོན་”སྐོར་སོགས་ཆེད་རྩོམ་ངོ་གྲངས་བཞི་ཙམ་ངོ་སྤྲོད་དང་སྒྲོག་སྦྱངས་བྱས་པ་
མ་ཟད་ད་དུང་བོད་ལྗོངས་དྲིལ་བསྒྲགས་སོགས་བྱས་པར་རྒྱལ་སྤྱི་རྒྱལ་ནང་གི་
མཁས་དབང་རྣམ་པས་གདེང་འཇོག་དང་བསྔགས་བརྗོད་ཅི་ཆེ་གནང་བ་དང་
དུས་མཚུངས་བོད་ལུགས་གསོ་རིག་གི་གཟི་བརྗིད་དང་སྙན་གྲགས་ཤིན་ཏུ་ཆེ་
བའི་དབང་གིས་ཁོ་བོར་ཡང་ཕྱག་འཚལ་བ་དང་མེ་ཏོག་སོས་པ་ཕུལ་ནས་བོད་
སྨན་ལ་དགའ་ཞེན་དང་ཡིད་ཆེས་ཆེན་པོ་ཡོད་པ་མཚོན་གྱི་འདུག སྤྱི་ལོ་
༢༠༠༠ལོའི་ཟླ་བ་བདུན་པའི་ནང་རྒྱལ་ཡོངས་མི་རིགས་གསོ་རིག་སློབ་ཚོགས་
དང་། བོད་ལྗོངས་འཕྲོད་བསྟེན་ཐིང་། བོད་ལྗོངས་བོད་སྨན་སློབ་ཆེན་བཅས་
མཉམ་འབྲེལ་ཐོག་ནས་སྒྲིག་འཛུགས་བྱས་ཏེ་འཛམ་གླིང་ཡང་རྩེའི་བོད་ལྗོངས་
ལྷ་སར་“ རྒྱལ་སྤྱིའི་བོད་ལུགས་གསོ་རིག་གི་ཉམས་མྱོང་སྤེལ་རེས་ཀྱི་ཚོགས་
འདུ་” འཚོགས། ཚོགས་འདུའི་ཐོག་བོད་ལྗོངས་དང་། མཚོ་སྔོན། ཀན་
སུའུ། ཟི་ཁྲོན། ཡུན་ནན་བཅས་ཀྱི་འཐུས་མི་བཞུགས་པ་མ་ཚད་ཕྱི་རྒྱལ་གྱི་
འཐུས་མི་ཡང་བཞུགས་ཡོད། ཚོགས་འདུ་དབུ་ཚུགས་པའི་ཉིན་ལྗོངས་ཏང་
ཨུད་ཀྱི་རྒྱུན་ལས་ཧྲུའུ་ཅི་སྐུ་གཞོན། ལྗོངས་མི་དམངས་འཐུས་ཚོགས་ཀྱི་ཀྲུའུ་
197



རེན་རག་སྡིས་མཆོག་དང་། ལྗོངས་ཏང་ཨུད་ཀྱི་རྒྱུན་ལས་ཧྲུའུ་ཅི་སྐུ་གཞོན།
སྲིད་གཞུང་གི་ཀྲུའུ་ཞི་ལེགས་མཆོག ཧྲུའུ་ཅི་སྐུ་གཞོན་བསྟན་འཛིན། དེ་
བཞིན་རྒྱལ་ཡོངས་ཀྲུང་ལུགས་སྨན་རྫས་དོ་དམ་ཅུས་ཀྱི་དབུ་ཁྲིད་བཅས་ཕེབས་
པ་དང་
། ཚོགས་འདུའི་ཐོག་ཁོ་བོས་《གསོ་རིག་རྒྱུད་བཞིའི་སྨན་ཐང་བརྒྱུད་
ཅུའི་དཀའ་འགྲེལ་བཻཌཱུརྱའི་འོད་སྣང་གི་ནང་དོན་གནད་བསྡུས་》ཞེས་པ་ངོ་
སྤྲོད་དང་ཉམས་མྱོང་སྤེལ་རེས་བྱས་པར་ཚད་མཐོའི་གདེང་འཇོག་གནང་བ་མ་
ཟད་ཁོ་བོའི་རྩོམ་ཡིག་ལ་དམིགས་བསལ་གྱི་གསེར་གྱི་རྟགས་མ་ཞེས་པའི་
གཟེངས་རྟགས་གནང་བ་དང་སྦྲགས་རྒྱལ་སྤྱིའི་བོད་སྨན་མཁས་དབང་ཞེས་
པའི་མིང་ཡང་ག
ང་ཡང་གསོལ་བྱུང་།
སྤྱི་ལོ་༢༠༠༡ལོའི་ཟླ་བ་བརྒྱད་པའི་ནང་ཀྲུང་གོའི་ཤང་ཀང་དང་ཨའོ་
མོན། ཨ་རི། རི་པིན། དབྱི་ཏ་ལི་སོགས་རྒྱལ་ཁབ་དང་ས་གནས་ཁག་གཅིག་
སྒྲིག་འཛུགས་བྱས་ནས་་“ རྒྱལ་སྤྱིའི་ཀྲུང་ལུགས་གསོ་རིག་དང་སྨན་རྫས་ཀྱི་
ཉམས་མྱོང་སྤེལ་རེས་ཀྱི་ཚོགས་འདུའི་” ནང་ཁོ་བོའི་རྩོམ་ཡིག་ “ སྨན་ཐང་
བརྒྱད་ཅུའི་ལོ་རྒྱུས་དང་དེར་ཞིབ་འཇུག་བྱས་པའི་སྐོར་”ཞེས་པ་ཚོགས་ཆེན་ལ་
སྒྲོག་སྦྱངས་བྱས་པ་མ་ཟད། རྩོམ་ཡིག་དེར་རྒྱལ་སྤྱིའི་གསེར་གྱི་རྟགས་མའི་བྱ་
དགའ་ཐོབ་བྱུང་། གོ་ཐོས་ལྟར་ན་རྒྱལ་སྤྱིའི་ཀྲུང་ལུགས་གསོ་རིག་གི་ལོ་རྒྱུས་
ཐོག་བོད་སྨན་ལ་ཐོབ་པའི་བྱ་དགའ་ཨང་དང་པོ་རེད་གསུངས་ཀྱི་འདུག་ལ།
རང་སྐྱོང་ལྗོངས་ཏང་ཨུད་དང་སྲིད་གཞུང་ནས་མཐོང་ཆེན་གནང་སྟེ་སླར་ཡང་
ལྗོངས་སྨན་རྩིས་ཁང་ཚོགས་ཁང་དུ་ཁོ་བོར་བྱ་དགའ་སྤྲོད་པའི་གཟེངས་བསྟོད་
ཚོགས་ཆེན་འཚོགས་གནང་བྱུང་། ཚོགས་འདུའི་ཐོག་ལྗོངས་ཏང་ཨུད་ཀྱི་ཧྲུའུ་
ཅི་སྐུ་གཞོན་བསྟན་འཛིན་མཆོག་དང་། དེ་བཞིན་ལྗོངས་ཚན་རྩལ་ ཐིང་།
198



ལྗོངས་ཚན་རིག་མཐུན་ཚོགས། ལྗོངས་འཕྲོད་བསྟེན་ཐིང་སོགས་ཀྱི་གཙོ་
འགན་དབུ་ཁྲིད་སོགས་ཕེབས། ཚོགས་འདུར་ཧྲུའུ་ཅི་སྐུ་གཞོན་བསྟན་འཛིན་
སོགས་ནས་གསུང་བཤད་གནང་དོན། བོད་ལུགས་གསོ་རིག་གི་མིའི་རིགས་
བདེ་ཐང་ཆེད་དུ་ལེགས་སྐྱེས་ཆེན་པོ་འབུལ་བར་གདེང་འཇོག་གང་ལེགས་
གནང་བ་དང་། ཁོ་བོར་ཡང་བསྔགས་བརྗོད་ཚད་མེད་གནང་སྟེ་ད་ཐེངས་
གསེར་གྱི་བུམ་པའི་གཟེང་རྟགས་འདི་ནི་ཀྲུང་གོ་བོད་ལུགས་གསོ་རིག་གི་གཟི་
བརྗིད་དང་། བོད་ལྗོངས་འཕྲོད་བསྟེན་འཐབ་ཕྱོགས་ཀྱི་གཟི་བརྗིད། ཁོ་བོ་
དང་ལྗོངས་སྨན་རྩིས་ཁང་གི་གཟི་བརྗིད་ཡིན་པའི་སྐོར་སོགས་གསུང་བཤད་
གནང་ནས་གདེང་འཇོག་ཆེན་པོ་གནང་བྱུང་། ལོ་དེའི་ནང་ཁོ་བོས་དུས་ཚོད་
དམ་བཟུང་བྱས་ནས་དེ་སྔོན་སློབ་དཔོན་མཁྱེན་རབ་ནོར་བུའི་དྲུང་ནས་ཐོབ་
པའི་མན་ངག་ལག་ལེན་ཁག་གཅིག་དྲན་གསོ་བྱས་ནས་《 བོད་ལུགས་གསོ་
རིག་གི་གཞུང་དང་ལག་ལེན་སྐོར་ལ་སློབ་དཔོན་དམ་པའི་ཞལ་གསུང་དྲི་མ་
མེད་པ་གསོ་རིག་བསྟན་པའི་མཛེས་རྒྱན་ཞེས་བྱ་བ་བཞུགས་སོ་》ཞེས་རྩོམ་
སྒྲིག་ཞུས་པ་བོད་ལྗོངས་མི་དམངས་དཔེ་སྐྲུན་ཁང་ནས་དཔར་བསྐྲུན་གནང།
དུས་མཚུངས་བློ་གསལ་ལས་དང་པོ་བ་རྣམས་དང་། དེ་བཞིན་འཚོ་བྱེད་དར་
གཞོན་རྣམས་ལ་ཉེ་བར་མཁོ་བ་དེ་སྔོན་བླ་སྨན་ཆོས་གྲགས་རྒྱ་མཚོས་མཛད་
པའི་ནད་སྨན་སྤྲོད་པའི་ཉམས་ཡིག་དང་། སློབ་དཔོན་མཁྱེན་རབ་ནོར་བུའི་
ཕྱག་བཞེས། ཁོ་བོས་མཐོང་ཐོས་བྱུང་རིགས་གནད་ལ་འཁེལ་བ་རྣམས་ཀྱི་ཁ་
བསྐངས་ནས་བླ་སྨན་ཆོས་གྲགས་རྒྱ་མཚོས་མཛད་པའི་《ནད་སྨན་སྤྲོད་པའི་
ཉམས་ཡིག་དང་སློབ་དཔོན་མཁྱེན་རབ་ནོར་བུའི་ཕྱག་བཞེས་ཟུང་འབྲེལ་བྱས་
པ་ཀུན་ཕན་ཉེར་མཁོ་ཞེས་བྱ་བ་བཞུགས་སོ་》ཞེས་པ་རྩོམ་ཞུས་བྱས་ནས་ཡང་
199



བསྐྱར་ལོ་དེ་རང་དུ་བོད་ལྗོངས་མི་དམངས་དཔེ་སྐྲུན་ཁང་ནས་དཔར་བསྐྲུན་
ཞུས་པ་མ་ཟད་ས་གནས་ཁག་གི་སྨན་རྩིས་ཁང་། དེ་བཞིན་ཞིང་འབྲོག་ས་ཁུལ་
གྱི་སྨན་པ་མི་ཉུང་བ་ཞིག་ལ་རིན་མེད་མཁོ་འདོན་བྱས་པར་བརྟེན་ཕན་པ་ཆེན་
པོ་བྱུང་སོང་ཞེས་ཟེར་མཁན་མང་པོ་བྱུང་། དེ་རྗེས་སྟོང་ལོ་གསར་ཚེས་ནང་
གསོ་རིག་རྒྱུད་བཞིའི་སྨན་ཐང་བརྒྱད་ཅུའི་དཀའ་འགྲེལ་ཞིག་རྩོམ་རྒྱུའི་འཆར་
གཞི་བཀོད་པ་ཡིན། རྒྱུ་མཚན་ནི་སྔོན་སྤྱི་ལོ་ ༡༧༠༠ནང་སྡེ་སྲིད་སངས་རྒྱས་
རྒྱ་མཚོས་གཙོ་སྐྱོང་མཛད་དེ་དེ་སྔ་བོད་ཀྱི་རི་མོ་མཁས་ཅན་ལྷོ་བྲག་བསྟན་
འཛིན་ནོར་བུ་སོགས་ཆེད་བཀུག་གནང་ནས་བྲིས་པ་ཞིག་རེད། སྐབས་དེ་
དུས་སྡེ་སྲིད་རིན་པོ་ཆེ་སྲིད་འཛིན་དང་། རིག་གནས་གཞན་དག་ལྗགས་རྩོམ་
གནང་རྒྱུའི་ཐུགས་བྲེལ་ཤིན་ཏུ་ཆེ་བའི་དབང་གིས་སྨན་ཐང་གི་འགྲེལ་བ་འབྲི་
ཁོམ་མ་བྱུང་བར་མཚན་བྱང་ཙམ་ལས་མེད་པ་དེ་དག་དུས་རབས་ཉི་ཤུའི་ལོ་
རབས་བརྒྱད་ཅུའི་ནང་ངོས་དང་། མཁས་དབང་ཝང་ལེས། མཁས་དབང་
ཚས་ཅིང་ཉུང་བཅས་ཀྱི་རྒྱ་ཡིག་དང་དབྱིན་ཡིག་ལ་བསྒྱུར་ནས་སྔ་རྗེས་སུ་
དཔར་དེབ་ཁག་གཉིས་བསྐྲུན་པར་ཚུར་སྣང་ལན་ཆ་བཟང་པོ་བྱུང་བ་མ་ཟད་
འབྲེལ་ཡོད་མཁས་དབང་དང་། དབུ་ཁྲིད། ཀློག་པ་པོའམ་སློབ་མ་མང་པོ་
ཞིག་གིས་ཁོ་བོར་སྨན་ཐང་གི་འགྲེལ་པ་ཞིག་འབྲི་རྒྱུའི་རེ་བ་ལྟར་ཁོ་བོས་ཀྱང་
དང་དུ་བླངས་བ་ཡིན། ཁོ་བོ་ཆུང་དུས་ནས་སྨན་ཐང་ལ་འདྲིས་གོམས་ཡོད་པ་
དང་། དེ་ནས་ནར་སོན་ནས་ད་ལྟ་བར་སྨན་ཐང་ལ་ཞིབ་འཇུག་མུ་མཐུད་བྱེད་
རྒྱུའི་ཆ་རྐྱེན་དང་དུས་སྐབས་བཟང་པོ་ཐོབ་ནས་རྒྱུས་མངའ་ཆེན་པོ་ཡོད་པར་
བརྟེན་སྤྱི་ལོ་༢༠༠༠ལོར་ཁོ་བོས་གཙོ་འགན་རྩོམ་སྒྲིག་པའི་འགན་འཁུར་ནས་
《གསོ་རིག་རྒྱུད་བཞིའི་སྨན་ཐང་བརྒྱད་ཅུའི་དཀའ་འགྲེལ་བཻཌཱུརྱའི་འོད་སྣང་》
200



ཞེས་པ་རྩོམ་འབྲི་འགོ་བཙུགས་པ་ཡིན། ལོ་ལྔའི་ནང་རྩོམ་འབྲི་ཚོགས་ཆུང་
དང་ངོས་བཅས་པས་《གསོ་རིག་རྒྱུད་བཞི་》དང་《འགྲེལ་པ་བི་སྔོན་》ནོར་
གླིང་སྨན་ཐང་དང་། ལྕགས་པོ་རིའི་སྨན་ཐང་། རྒྱལ་བ་སྐུ་ཕྲེང་བཅུ་གསུམ་
པའི་སྐབས་ཕྱི་སོག་ལ་གྱུར་བའི་སྨན་ཐང་། ཕྱིས་སུ་འདྲ་བཤུ་བྱས་པའི་སྨན་
ཐང་སོགས་ལ་ཞིབ་བསྡུར་བྱས་ནས་ངལ་བ་ཁྱད་བསད་ཀྱི་རྩོམ་འབྲི་ལེགས་
འགྲུབ་བྱུང་དང་སྦྲགས་རྒྱ་ཡིག་དང་དབྱིན་ཡིག་གི་ནང་དོན་མདོར་བསྡུས་ཀྱང་
བཀོད་ནས་སྤྱི་ལོ་༢༠༠༦ལོའི་ལོ་སྨད་ལ་པེ་ཅིན་མི་རིགས་དཔེ་སྐྲུན་ཁང་ནས་
དཔེ་བསྐྲུན་གནང་སྟེ་རྒྱ་ཆེའི་ཀློག་པ་པོའི་སྤྱན་ལམ་དུ་འབུལ་རྒྱུ་ཡིན། སྤྱི་ལོ་
༢༠༠༤ལོར་ཁོ་བོའི་ཞིབ་འཇུག་སློབ་མ་སྐལ་བཟང་རྡོར་རྗེས་བྲིས་པའི་《 རུས་
པའི་གནས་ལུགས་སྐོར་གྱི་ཞིབ་འཇུག་》ཞེས་པའི་རྩོམ་ཡིག་ལ་དཔྱད་ཞིབ་བྱེད་
དུས་རྩོམ་ཡིག་འདི་ནི་བོད་ལུགས་གསོ་རིག་གིས་རུས་པར་ཞིབ་འཇུག་གཏིང་
ཟབ་བྱས་པ་ཞིག་རེད་འདུག དེས་ཕྱིས་སུ་བོད་ལུགས་གསོ་རིག་འཕེལ་རྒྱས་
འགྲོ་རྒྱུར་རྨང་གཞི་བཟང་པོ་ཞིག་གདིང་ཐུབ་པ་བྱུང་། སྤྱི་ལོ་༢༠༠༤ལོའི་ཟླ་བ་
བརྒྱད་པའི་ནང་རྒྱལ་ཡོངས་མི་དམངས་འཐུས་ཚོགས་ཀྱི་ཨུ་ཡོན་ཀྲང་སྐུ་གཞོན་
རག་སྡིས་མཆོག་ལྗོངས་ཏང་ཨུད་དང་སྲིད་གཞུང་གི་དབུ་ཁྲིད་ཀྲའོ་ལན་དང།
ཚུལ་དབྱིས་དབྱིང་། ཧའོ་ཧྲང་ སོགས་ཀྱི་ཕེབས་རོགས་འོག་ ཁོ་བོར་ཆེད་
མངགས་གཟིགས་པར་ཕེབས་ནས་འཚམས་འདྲི་གནང་བ་མ་ཟད་ཁོ་བོའི་སྔོན་
ཆད་དང་ད་ལྟའི་བྱས་རྗེས་ལ་བསྔགས་བརྗོད་དང་གདེང་འཇོག་གནང་བ་དང་།
ད་ལྟའི་གཟུགས་གཞིའི་གནས་ཚུལ་སོགས་ལ་བཀའ་འདྲི་ཞིབ་ཚགས་གནང་བ་
དང་སྦྲགས་འཚོ་བའི་ཆ་རྐྱེན་སོགས་སྔར་ལས་ལྷག་པའི་གསར་བསྐྲུན་གནང་
བར་ཏང་དང་མི་དམངས་ལ་ཐུགས་རྗེ་ཆེ་ཞུ་རྒྱུ་ཡིན། སྤྱི་ལོ་༢༠༠༥ལོ་ནི་
201



ལྗོངས་ཡོངས་ལ་ཏང་ཀྲུང་དབྱང་དང་སྤུན་ཟླའི་ཞིང་ཆེན་རྣམས་ཀྱི་སྔོན་ནས་ད་
བར་རོགས་རམ་དང་རྒྱབ་སྐྱོར་ཆེན་པོ་གནང་བའི་གྲུབ་འབྲས་ཆེ་ཤོས་ཀྱི་ལོ་
ཞིག་རེད་ལ། བོད་རང་སྐྱོང་བཙུགས་ནས་ལོ་ངོ་བཞི་བཅུ་འཁོར་བའི་རྟེན་
འབྲེལ་ཆེན་མོའི་ལོ་ཞིག་ཀྱང་རེད། ལོ་དེའི་ཟླ་བ་བརྒྱད་པའི་ནང་བོད་ལྗོངས་
རླུང་འཕྲིན་ལས་ཁུངས་དང་འརྙན་འཕྲིན་ལས་ཁུངས། དེ་བཞིན་ཞིང་ཆེན་
གཞན་གྱི་བརྙན་འཕྲིན་ལས་ཁུངས། ལྷག་པར་ཀྲུང་དབྱང་བརྙན་འཕྲིན་ལས་
ཁུངས་སོགས་ནས་བོད་ལྗོངས་ལ་ལོ་ངོ་བཞི་བཅུའི་ནང་ལས་རིགས་སོ་སོར་
གནམ་ས་བླ་འོག་ཏུ་འགྱུར་པ་ལྟ་བུའི་གྲུབ་འབྲས་ཀྱི་འཕོ་འགྱུར་རྣམས་རྒྱལ་
ཡོངས་དང་རྒྱལ་སྤྱི་བཅས་ལ་དྲིལ་བསྒྲགས་ཤུགས་ཆེན་གནང་དུས། ངོས་ལོ་
བཞི་བཅུའི་རྟེན་འབྲེལ་ཆེན་མོའི་གཞུང་ལས་ཁང་གིས་བོད་ལྗོངས་ནས་བོད་
སྨན་ཐད་ཀྱི་མི་སྣ་ཁོ་བོར་འོས་སྦྱོར་གནང་ནས་ཀྲུང་དབྱང་དྲིལ་བསྒྲགས་པུའུ་
ནས་ཆོག་མཆན་ཐོབ་པ་ལྟར་ཀྲུང་དབྱང་བརྙན་འཕྲིན་ལས་ཁུངས་ནས་སྤྱི་ཟླ་
བརྒྱད་པའི་ཚེས་སུམ་ཅུའི་དགོང་མོའི་ཆུ་ཚོད་དགུ་དང་ཕྱེད་ཀའི་ཐོག་ཤར་
ཕྱོགས་ཀྱི་བུ་ཕྲུག་ཞེས་པའི་ལེ་ཚན་ནང་“ གངས་ལྗོངས་ས་མཐོའི་བོད་ལུགས་
གསོ་རིག་མཁས་དབང་བྱམས་པ་འཕྲིན་ལ
པ་ལས” ཞེས་པ་རྒྱལ་ཡོངས་ཀྱི་གཟིགས་
མོ་བ་ཚོའི་སྤྱན་ལམ་དུ་ཕུལ། དེས་ཏང་དང་མི་དམངས་ཀྱི་ཐུགས་འཁུར་དང་
རྒྱབ་སྐྱོར་འོག་ཁོ་བོས་བོད་ཀྱི་གསོ་རིག་ཡར་རྒྱས་གོང་འཕེལ་ཆེད་དུ་རང་ནུས་
གང་ཡོད་བཏོན་ནས་གྲུབ་འབྲས་ཅུང་ཟད་ཐོབ་པ་རྣམས་ངོ་སྤྲོད་དང་དྲིལ་
བསྒྲགས་གནང་བ་དང་དུས་མཚུངས་བོད་ཀྱི་གསོ་རིག་དང་སྨན་རིགས་ཀྱི་གྲུབ་
འབྲས་བླ་ན་མེད་པ་རྣམས་དང་། ལྷག་པར་བོད་ལྗོངས་སྨན་རྩིས་ཁང་གི་བྱ་
འཕུར་བ་ལྟ་བུའི་འཕེལ་རྒྱས་ཀྱང་རྒྱལ་ཡོངས་མི་དམངས་ལ་དྲིལ་བསྒྲགས་ཞུ་
202



ཐུབ་པ་བྱུང་། ཁོ་བོ་ཀྲུང་དབྱང་བརྙན་འཕྲིན་ལས་ཁུངས་ནས་དྲིལ་བསྒྲགས་
གནང་རྗེས་རྒྱལ་ཡོངས་ས་གནས་ཁག་ནས་ནད་པ་མང་པོས་སྨན་བཅོས་རེ་བ་
གནང་མཁན་གྱི་ཡི་གེ་དང་ཁ་པར་མི་ཉུང་བ་ཞིག་སླེབས་དང་སླེབས་བཞིན་པར་
དམིགས་ནས་ནད་པའི་ཐུགས་རེ་བསྐོང་ཆེད་ལྗོངས་སྨན་རྩིས་ཁང་གིས་ཆེད་
མངགས་ཆེད་ལས་མཁས་དབང་ཁག་གཅིག་སྒྲིག་འཛུགས་བྱས་ནས་ད་ལྟའི་
ནད་རྟགས་དང་། ཕྱི་ལུགས་དང་ཀྲུང་ལུགས་གསོ་རིག་གི་ནད་ངོས་གནང་བ་
དཔྱད་གཞིར་འཛིན་ནས་ནད་ངོས་གཏན་འཁེལ་བྱས་རྗེས་ཡིག་ཟམ་བརྒྱུད་
སྨན་བཀུར་ནས་སྨན་བཅོས་ཞུ་ཐུབ་པ་བྱུང་། ལོ་དེའི་ཟླ་བ་༡༡པའི་ནང་ཁོ་
བོས་ལོ་ངོ་གཉིས་ཀྱི་སྔོན་དུ་དགེ་ཕྲུག་སྨན་པ་འབུམ་རམས་པ་གཞོན་པ་ཚེ་
བརྟན་འཇིགས་མེད་ལ་མངགས་བཅོལ་དང་མཛུབ་ཁྲིད་བྱས་ནས་ལྗོངས་ནང་
ཁུལ་དང་། ཞིང་ཆེན་ཕྱི་ལོགས་དང་། དེ་བཞིན་སྨན་ཁང་བཅས་པའི་ཟབ་
སྦྱོང་དང་། དངོས་སྦྱོང་། སྨན་པ་དངོས་སུ་སྦྱོང་མཁན་གྱི་སློབ་མ་རྣམས་ལ
མན་རྒྱུད་ཆ་ཚང་སློབ་ཁྲིད་བྱེད་དགོས་བཤད་པ་ལྟར་ཁོང་གིས་རྒྱུད་བཞི་དང་།
འགྲེལ་པ་བི་སྔོན། དེ་མིན་ཡིག་ཆ་སྣ་ཚོགས་ལ་བལྟ་ཀློག་བྱས་ཏེ་ཧུར་བརྩོན་
ཆེན་པོ་ལོ་གཉིས་ལྷག་ཙམ་ནང་མན་རྒྱུད་ཆ་ཚང་སློབ་ཁྲིད་ཟིན་པ་འདིས་ཀྱང་
ཞིང་འབྲོག་ས་ཁུལ་གྱི་སྨན་དང་སྨན་པ་དཀོན་པའི་དཀའ་ངལ་ཐག་གཅོད་བྱུང་
ཡོད་ལ། བཅིངས་འགྲོལ་བཏང་རྗེས་ལྗོངས་སྨན་རྩིས་ཁང་དུ་མན་རྒྱུད་ཆ་ཚང་
སློབ་ཁྲིད་བྱས་པ་ཐེངས་དང་པོ་ཡིན་ལ་གུང་ཁྲན་ཏང་ཡོན་གྱི་སྔོན་ཐོན་རང་
བཞིན་སློབ་སྦྱོང་བྱས་པའི་ཁྱད་འཕགས་ཀྱང་མངོན་ཡོད། གོང་གསལ་ལས་
དོན་ཕུད་རང་ངོས་ནས་དང་བས་སྐུལ་བླངས་ཀྱི་སློབ་ཁྲིད་བྱ་རྒྱུའི་ལས་འགན་
ལོ་མང་རིང་འཁུར་ནས་ལྗོངས་ནང་ཁུལ་དང་། ཞིང་ཆེན་ཕྱི་ལོགས་ནས་མཚོ་
203



སྔོན་དང་། ཀན་སུའུ། ཟི་ཁྲོན་རྔ་པ། ཡུན་ནན། ནང་སོག་པའོ་ཐོའོ། དེ་
མིན་གོང་རིམ་ནས་ཆོག་མཆན་ཐོབ་པའི་ཨ་རི་དང་རི་པིན་སོགས་ནས་ཡོང་
བའི་སློབ་མ་མི་གྲངས་སྔ་ཕྱི་བསྡོམས་ལྔ་བརྒྱ་ལྷག་ཙམ་ལ་སྨན་གཞུང་སློབ་ཁྲིད་
བྱས་པ་བརྒྱུད་ས་ཁུལ་མང་པོར་སྨན་དང་སྨན་པ་དཀོན་པའི་དཀའ་ངལ་ཐག་
གཅོད་བྱུང་ཡོད། དཔེར་ན་རྒྱལ་རྩེ་རྫོང་འབྲོང་རྩེ་ཤང་གི་སྨན་པ་བསོད་ནམས་
བུ་ཆུང་ལོ་མང་རིང་ཞིང་གྲོང་ལ་རྩ་བ་བཙུགས་ནས་མང་ཚོགས་དུ་མར་སྨན་
བཅོས་བྱས་པར་ཕན་ཐོགས་ཆེན་པོ་བྱུང་ཡོད། ད་དུང་མཚོ་སྔོན་ཡུལ་ཧྲུས་ཀྱི་
ཀྲའུ་དང་རྫོང་། དེ་མིན་ཟི་ཁྲོན་ཀན་རྩེ་སོགས་སུ་སྨན་པ་མི་ཉུང་བས་ས་ཁུལ་
དེ་གའི་མང་ཚོགས་ལ་ནད་འགོག་ནད་བཅོས་བྱས་ནས་མང་ཚོགས་ལ་ཕན་པ་
རྒྱ་ཆེར་བྱུང་བའི་གནས་ཚུལ་མང་པོ་ལྷ་སར་ཡོངས་མཁན་གྱི་འགྲུལ་བ་ཚོས་ཁོ་
བོར་བཤད་བྱུང་། ཡིན་ནའང་བྱ་དངོས་ཐམས་ཅད་གཅིག་ནས་གཉིས་སུ་
གྱེས་པ་ལྟ་བུ་ཡིན་པར་བརྟེན་དགེ་ཕྲུག་ད་དུང་མཆོག་ཏུ་གྱུར་པའི་དགེ་ཕྲུག་
དཔེར་ན་ལྗོངས་སྨན་རྩིས་ཁང་གི་ཡོན་ཀྲང་། སྨན་པ་འབུམ་རམས་པ་དགྲ་
འདུལ་ལགས་ནི་ནད་ཐོག་ཕྱག་ལེན་ཙམ་མ་ཟད། སྨན་ཁང་གི་དོ་དམ་ལས་
དོན་ཐད་ལའང་ཉམས་མྱོང་ཕུན་སུམ་ཚོགས་པོ་ལྡན་ཞིང་། སྨན་བཅས་དང་།
ཚན་རིག་ཞིབ་འཇུག སློབ་གསོ། བོད་སྨན་ཐོན་སྐྱེད་སོགས་ཁྱོན་ཡོངས་ཀྱི་དོ་
དམ་ཕྱག་ལས་གནང་གི་ཡོད་ལ། ཁོ་བོར་ཡང་སྔ་ཕྱི་བར་གསུམ་དུ་བརྩི་བཀུར་
གུས་ཞབས་དང་། ལས་དོན་ལ་རྒྱབ་སྐྱོར། འཚོ་བར་ལྟ་རྟོགས་སོགས་བྱས་
ནས་དགེ་སློབ་གནམ་སྤྲིན་མེད་པ་ཡིན། ལྗོངས་སྨན་རྩིས་ཁང་གི་ཡོན་ཀྲང་
གཞོན་པ། ཞིབ་འཇུག་པ་ཚེ་རིང་བག་གྲོ་ལགས་ནི་ཡིག་ཚགས་ཞིབ་འཇུག་
དང་། རིག་གཞུང་ཚན་ཁག་ཞིབ་འཇུག ནད་ཐོག་ཞིབ་འཇུག སྨན་གསར་
204



ཞིབ་འཇུག་སོགས་ལ་ཇུས་བཀོད་སྙན་ཞུ་གནང་བའི་གལ་ཆེའི་ཚན་ཞིབ་རྣམ་
གྲངས་ཁག་ལ་ལེགས་འགྲུབ་བྱུང་ཚད་བརྒྱ་ཆ་བརྒྱད་ཅུ་ཟིན་པ་སོགས་མངོན་
གསལ་ཅན་གྱི་གྲུབ་འབྲས་ཐེངས་མང་ཐོབ་ཡོད། ལྗོངས་སྨན་རྩིས་ཁང་གསོ་
རིག་ཞིབ་འཇུག་སོའོ་ཡི་སྨན་པ་འབུམ་རམས་པ་གཞོན་པ་ཚེ་བརྟན་འཇིགས་
མེད་ལགས་ནི་ཁོ་བོའི་འགྲམ་དུ་སྡོད་ཡུན་རིང་ཤོས་ཀྱི་དགེ་ཕྲུག་ཞིག་ཡིན།
ཁོང་གིས་ལོ་མང་རིང་ཁོ་བོ་དང་མཉམ་དུ་ནད་ཐོག་སྨན་བཅོས་དང་། ཚན་
རིག་ཞིབ་འཇུག སློབ་གསོ་སློབ་ཁྲིད་བྱས་པའི་ནང་ལས་འགན་ལེགས་འགྲུབ་
བྱས་ཡོད་ལ་གྲུབ་འབྲས་ཀྱང་གཟེངས་སུ་ཐོན་པ་བྱུང་ཡོད། ལྷག་པར་“ གསོ་
རིག་རྒྱུད་བཞིའི་སྨན་ཐང་བརྒྱད་ཅུའི་དཀའ་འགྲེལ་བཻཌཱུརྱའི་འོད་སྣང་” ཞིབ་
འཇུག་དང་རྩོམ་འབྲི་བྱེད་པའི་ལོ་ལྔའི་རིང་རྩོམ་འབྲི་དང་ གློག་ཀླད་འཁོར་
ཐག་བཟོ་རྒྱུ། རྒྱ་ཡིག་དང་དབྱིན་ཡིག་གི་ནང་དོན་མདོར་བསྡུས་འབྲི་རྒྱུ།
མཐའ་མཇུག་གི་ཡིག་འབྲུ་ཁྲི་ལྔ་བརྒྱ་ལྷག་ཙམ་གྱི་ཞུས་དག་གཏོང་རྒྱུ་བཅས་
པར་ཧུར་བརྩོན་ཆེན་པོས་རོགས་རམ་གང་ལེགས་བྱས་བྱུང་། ཁོ་བོས་ཤེས་པ་
མཐའ་དག་ཁོང་ལ་ཞར་དང་ཞོར་ལ་སློབ་ཁྲིད་བྱས་པར་བརྟེན་བློ་ཡིད་འཚིམ་
པའི་ཚད་ལྡན་གྱི་སློབ་མ་ཞིག་གསོ་སྐྱོང་བྱས་པ་ཡིན།
མདོར་ན་བགྲང་བྱ་བདུན་ཅུ་དོན་བརྒྱུད་ནང་ཕ་མའི་གསོ་སྐྱོང་དང།
དེ་ནས་སློབ་དཔོན་དམ་པ་མཁྱེན་རབ་ནོར་བུའི་གསོ་སྐྱོང་། ཕྱིས་ཀྲུང་གོ་གུང་
ཁྲན་ཏང་གི་གསོ་སྐྱོང་དང་སློབ་གསོའི་འོག་རིམ་བཞིན་འཚར་ལོངས་བྱུང་ནས་
བོད་སྨན་གྱི་བྱ་གཞག་འཛིན་སྐྱོང་སྤེལ་གསུམ་ནང་ལས་ཀ་བྱེད་རྒྱུའི་གོ་སྐབས་
བཟང་པོ་རྣམས་དྲན་གསོས་བྱས་ཏེ་ཕྱི་རབས་རྣམས་ལ་ཡིག་ཐོག་ནས་བཞག་
པའོ།
205



འདི་ནི་མཁས་པའི་གསུང་ལས། མཐུན་པར་གྱུར་པའི་ཡུལ་དུ་གནས་
པ་དང། སྐྱེས་བུ་དམ་པ་ལ་ནི་བསྟེན་པ་དང་། བདག་ཉིད་ལེགས་སྨོན་སྔོན་
ཡང་བསོད་ནམས་ཀྱི། འཁོར་ ལོ་ ཆེན་པོ་བཞི་ནི་ ཁྱོད་ ལ་མངའ། ཞེས་
གསུངས་པ་ལྟར་རོ།
26



རྩོམ་སྒྲིག་འགན་ཁུར་པ།
责任编辑:
ངག་དབང་ཕུན་ཚོགས།
Kg HE T 1
༄༅། །མཁས་དབང་བྱམས་པ་འཕྲིན་ལས་མཆོག་གི་
བོད་ལུགས་གསོ་རིག་གི་དྲན་གསོས་
གཏམ་རྣ་བའི་བཅུད་ལེན།
རྩོམ་པ་པོ།
སྒྲིག་པ་པོ།
དཔེ་སྐྲུན་མཁན།
འགྲེམས་སྤེལ་མཁན།
གནས་ཡུལ།
སྦྲག་སྲིད་ཨང་གྲངས།
ཁ་པར་ཨང་གྲངས།
པར་འདེབས་མཁན།
བརྒྱུད་འཚོང་མཁན།
དེབ་ཚད།
པར་ཤོག
པར་གཞིའི་སྒྲིག་ཐེངས།
པར་ཐེངས།
པར་གྲངས།
རིན་གོང་།
བྱམས་པ་འཕྲིན་ལས།
ཚེ་བརྟན་འཇིགས་མེད།
མི་རིགས་དཔེ་སྐྲུན་ཁང་།
མི་རིགས་དཔེ་སྐྲུན་ཁང་གི་བོད་ཡིག་རྩོམ་སྒྲིག་ཁང་།
པེ་ཅིན་ཧོ་ཕིང་ལི་བྱང་ལམ་ཨང་14པ།
100013
010 - 64275311
སན་ཧོ་གྲོང་ཁྱེར་ཧྭ་ཏུང་པར་འདེབས་ཚད་ཡོད་ཀུང་སི་
རྒྱལ་ཡོངས་ས་གནས་སོ་སོའི་ཞིན་ཧྭ་དཔེ་ཚོང་ཁང་།
850rriru x 1168mni1// 32
6. 875
2006ལོའི་ཟླ9པར་པར་གཞི་དང་པོ་བསྒྲིགས།
2013ལོའི་ཟླ་3པར་པེ་ཅིན་དུ་པར་ཐེངས་གཉིས་པ་བརྒྱབ།
3001 ཁ 5000
སྐོར་13. 00
ISBN 978 -7 - 105 -07861 -5/K • 831 (བོད106)



图书在版编目(CI 数据
著名藏医专家强巴赤列回忆录/强巴赤列著.北京:民族出版
社 2006.9(2013.3 重印)
ISBN 978-7-105-07861-5
1.著… I.强…强巴赤列-回忆录-藏语
IN. K826.2
中国版本图书馆 CIP 数据核字(2006)第099222号
民族出版社出版发行
(北京市和平里北街14号 邮编100013
http:/www.nnzcbs.com
三河市华东印刷有限公司印刷
各地新华书店经销
2004年3月第1版 2013年3月北京第2次印刷
开本:850 毫米x1168 毫米 1/32 印张:6.875
印数:3001-5000 册 定价:13.00 元
ISBN 978-7-105 -07861-5/K·831 民(藏 106)
(藏编室电话:64275311 藏文发行科
电话:64227665)
-



责任编辑:阿旺平措
封面设计:永镇书装
156N 978-7-10507861-5
01
| 1737105073411
定价:13.00 元
